<div itemprop="articleBody" class="text">
  <div id="1"><sup><a href="https://www.kitobook.com/compare/book/30/04/1/" title="сравнение переводов, параллельные ссылки">1</a></sup> Ey Samariya ayollari, eshiting! Sizlar Bashandagi bo‘rdoqi sigirlarday semirib ketgansiz, Kambag‘allarga jabr qilasiz, yo‘qsilni ezasiz, Erlaringizdan ichkilik talab qilasiz.</div>
  <div id="2"><sup><a href="https://www.kitobook.com/compare/book/30/04/2/" title="сравнение переводов, параллельные ссылки">2</a></sup> Egamiz Rabbiy O‘z muqaddas nomi haqi ont ichib demoqda: “Shunday kunlar keladiki, Sizlarni ilmoqlar bilan sudrab ketishadi, Orqada qolganlaringizni qarmoqlar bilan tortib ketishadi.</div>
  <div id="3"><sup><a href="https://www.kitobook.com/compare/book/30/04/3/" title="сравнение переводов, параллельные ссылки">3</a></sup> Har biringiz to‘ppa–to‘g‘ri devordagi teshiklardan chiqib ketasizlar. Sizlarni Xarmonga uloqtirishadi, — deb aytmoqda Egamiz. —</div>
  <div id="4"><sup><a href="https://www.kitobook.com/compare/book/30/04/4/" title="сравнение переводов, параллельные ссылки">4</a></sup> Qani, endi Baytilga borib gunoh qilavering! Gilgalda gunohlaringizni ko‘paytiring! Sahardan qurbonliklar keltiring, Ertasiga ushrlar olib keling!</div>
  <div id="5"><sup><a href="https://www.kitobook.com/compare/book/30/04/5/" title="сравнение переводов, параллельные ссылки">5</a></sup> Xamirturushli nonlarni Menga shukrona nazri qiling, Ko‘ngildan chiqarib bergan qurbonligingiz haqida Jar solib hammaga ayting, Axir, bunday qilishni xo‘p yaxshi ko‘rasiz, ey Isroil xalqi! — deb aytmoqda EgamizRabbiy. —</div>
  <div id="6"><sup><a href="https://www.kitobook.com/compare/book/30/04/6/" title="сравнение переводов, параллельные ссылки">6</a></sup> Men hamma shaharlaringizda sizlarga Tishingizning kirini so‘rdirdim, Qishloqlaringizni nonga zor qildim, Shunda ham sizlar Menga qaytmadingizlar, — deb aytmoqda Egamiz. —</div>
  <div id="7"><sup><a href="https://www.kitobook.com/compare/book/30/04/7/" title="сравнение переводов, параллельные ссылки">7</a></sup> Ekinzorlaringizga suv kerak bo‘lganda, Men yomg‘ir yog‘dirmadim. Bir shaharga yomg‘ir yog‘dirib, Boshqasiga yog‘dirmas edim. Bir dalani yomg‘ir suviga to‘ydirardim, Boshqasiga yomg‘ir yog‘dirmay, quritar edim.</div>
  <div id="8"><sup><a href="https://www.kitobook.com/compare/book/30/04/8/" title="сравнение переводов, параллельные ссылки">8</a></sup> Shunda ikki–uch shahar aholisi suv ichgani Boshqa shaharga oyog‘ini sudrab borardi. Lekin sizlar suvga to‘ymadingizlar. Shunda ham Menga qaytmadingizlar, — deb aytmoqda Egamiz. —</div>
  <div id="9"><sup><a href="https://www.kitobook.com/compare/book/30/04/9/" title="сравнение переводов, параллельные ссылки">9</a></sup> Men hosilingizga shira va oqqirov qasalini yubordim. Chigirtkalar qayta–qayta bog‘u uzumzorlaringizni, Anjir va zaytun daraxtlaringizni nobud qildi, Shunda ham sizlar Menga qaytmadingizlar, — deb aytmoqda Egamiz. —</div>
  <div id="10"><sup><a href="https://www.kitobook.com/compare/book/30/04/10/" title="сравнение переводов, параллельные ссылки">10</a></sup> Misrda bo‘lgani kabi, orangizga falokat yubordim. Yigitlaringizni qilichdan o‘tkazdim, Otlaringizni dushmanlaringizga berdim. Qarorgohingizdagi jasadlarning qo‘lansa hidi bilan Dimog‘ingizni to‘ldirdim. Shunda ham sizlar Menga qaytmadingizlar, — deb aytmoqda Egamiz. —</div>
  <div id="11"><sup><a href="https://www.kitobook.com/compare/book/30/04/11/" title="сравнение переводов, параллельные ссылки">11</a></sup> Sado‘m va G‘amo‘rani yo‘q qilganim kabi, Men ko‘plaringizni yo‘q qildim. Sizlar alangadan chiqarib olingan yonayotgan o‘tinday edingizlar. Shunda ham Menga qaytmadingizlar, — deb aytmoqda Egamiz. —</div>
  <div id="12"><sup><a href="https://www.kitobook.com/compare/book/30/04/12/" title="сравнение переводов, параллельные ссылки">12</a></sup> Shunday ekan, ey Isroil, Men seni jazolayman. Xudoning oldida hisob berishga tayyorlangin!”</div>
  <div id="13"><sup><a href="https://www.kitobook.com/compare/book/30/04/13/" title="сравнение переводов, параллельные ссылки">13</a></sup> Zero, Xudo tog‘larga shakl berdi, Shamolni yuzaga keltirdi. U o‘y–fikrini insonlarga ayon qiladi, Tonggi shafaq nurini zulmatga aylantiradi, Tog‘ cho‘qqilari uzra yuradi. Parvardigori Olam — Egamizdir Uning nomi!</div>
</div>