<div itemprop="articleBody" class="text">
  <div id="1"><sup><a href="https://www.kitobook.com/compare/book/30/02/1/" title="сравнение переводов, параллельные ссылки">1</a></sup> Egamiz shunday demoqda: “Mo‘ab xalqi gunoh ustiga gunoh qildi! Men ularni jazosiz qoldirmayman. Axir, ular Edom shohining qabrini bulg‘adilar, Suyaklarini yondirib ohak qildilar.</div>
  <div id="2"><sup><a href="https://www.kitobook.com/compare/book/30/02/2/" title="сравнение переводов, параллельные ссылки">2</a></sup> Shunday ekan, Men Mo‘ab ustiga olov yog‘diraman, Olov Xariyo‘t qal’alarini kuydirib tashlaydi. Shovqin–suron ostida, bosqinchilarning hayqiriqlariyu, Burg‘u sadolari ostida Mo‘ab xalqi halok bo‘ladi.</div>
  <div id="3"><sup><a href="https://www.kitobook.com/compare/book/30/02/3/" title="сравнение переводов, параллельные ссылки">3</a></sup> Men Mo‘ab hukmdorini yo‘q qilaman, U bilan birga mulozimlarini qirib tashlayman.” Egamizning kalomi shudir.</div>
  <div id="4"><sup><a href="https://www.kitobook.com/compare/book/30/02/4/" title="сравнение переводов, параллельные ссылки">4</a></sup> Egamiz shunday demoqda: “Yahudo xalqi gunoh ustiga gunoh qildi! Men ularni jazosiz qoldirmayman, Axir, ular qonunlarimdan yuz o‘girdilar. Qoidalarimni bajarmadilar. Ota–bobolari singari soxta xudolarga sig‘inib, Haq yo‘ldan ozdilar.</div>
  <div id="5"><sup><a href="https://www.kitobook.com/compare/book/30/02/5/" title="сравнение переводов, параллельные ссылки">5</a></sup> Shunday ekan, Men Yahudo yurtiga olov yog‘diraman, Olov Quddus qal’alarini kuydirib tashlaydi.”</div>
  <div id="6"><sup><a href="https://www.kitobook.com/compare/book/30/02/6/" title="сравнение переводов, параллельные ссылки">6</a></sup> Egamiz shunday demoqda: “Isroil xalqi gunoh ustiga gunoh qildi! Men ularni jazosiz qoldirmayman, Axir, ular aybsizlarni pulga sotyaptilar. Kambag‘allarni bir juft choriqqa almashtiryaptilar.</div>
  <div id="7"><sup><a href="https://www.kitobook.com/compare/book/30/02/7/" title="сравнение переводов, параллельные ссылки">7</a></sup> Yo‘qsilning boshini tuproqqa qorib, oyoq osti qilyaptilar, Mazlumni yo‘ldan chetga itarib chiqaryaptilar. Ota va o‘g‘il bitta juvon bilan yotib, Meni badnom qilyaptilar.</div>
  <div id="8"><sup><a href="https://www.kitobook.com/compare/book/30/02/8/" title="сравнение переводов, параллельные ссылки">8</a></sup> Ular har bir qurbongoh oldida Garovga olgan liboslar ustida yotibdilar. O‘z Xudosining uyida, Jarima evaziga olgan sharobni ichyaptilar.</div>
  <div id="9"><sup><a href="https://www.kitobook.com/compare/book/30/02/9/" title="сравнение переводов, параллельные ссылки">9</a></sup> Ey Isroil xalqi, Men sizni deb, Amor xalqini yo‘q qilgan edim. Ularning bo‘y–basti sadr daraxtiday baland, Eman daraxtiday baquvvat bo‘lgan bo‘lsa–da, Men ularning mevasini qovjiratgan edim, Ildizini quritgan edim.</div>
  <div id="10"><sup><a href="https://www.kitobook.com/compare/book/30/02/10/" title="сравнение переводов, параллельные ссылки">10</a></sup> Amor xalqining yurtini sizlarga mulk qilib beraman deb, Sizlarni Misr yurtidan olib chiqqandim. Qirq yil sahroda sizlarga yo‘l ko‘rsatib yurgandim.</div>
  <div id="11"><sup><a href="https://www.kitobook.com/compare/book/30/02/11/" title="сравнение переводов, параллельные ссылки">11</a></sup> Farzandlaringizdan payg‘ambarlar tayinladim, Ha, O‘zimga yigitlaringizdan nazrlar tanladim. Shunday emasmi, ey Isroil xalqi?! — deb aytmoqda Egamiz. —</div>
  <div id="12"><sup><a href="https://www.kitobook.com/compare/book/30/02/12/" title="сравнение переводов, параллельные ссылки">12</a></sup> Sizlar esa nazr qilingan odamlarimga sharob ichirdingiz, Payg‘ambarlarimga: ‘Bashorat qilmanglar!’ deb buyurdingiz.</div>
  <div id="13"><sup><a href="https://www.kitobook.com/compare/book/30/02/13/" title="сравнение переводов, параллельные ссылки">13</a></sup> Mana, endi sizlarni shu qadar ezamanki, Sizlar og‘ir yuk ostida g‘irchillagan aravaday bo‘lasiz.</div>
  <div id="14"><sup><a href="https://www.kitobook.com/compare/book/30/02/14/" title="сравнение переводов, параллельные ссылки">14</a></sup> O‘shanda chaqqonlar ham qochib qutulolmaydi, Pahlavonlar ham kuchdan qoladi, Hatto jangchilar ham jonini saqlay olmaydi.</div>
  <div id="15"><sup><a href="https://www.kitobook.com/compare/book/30/02/15/" title="сравнение переводов, параллельные ссылки">15</a></sup> Kamonchi dosh berolmaydi, Choparlar qutqara olmaydi o‘zini, Otliqlar saqlay olmaydi jonini.</div>
  <div id="16"><sup><a href="https://www.kitobook.com/compare/book/30/02/16/" title="сравнение переводов, параллельные ссылки">16</a></sup> O‘sha kuni jasurlarning eng dovuragi ham Qurol–aslahalarini tashlab qochadi.” Egamizning kalomi shudir.</div>
</div>