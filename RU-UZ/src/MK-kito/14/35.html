<div itemprop="articleBody" class="text">
  <div id="1"><sup><a href="https://www.kitobook.com/compare/book/14/35/1/" title="сравнение переводов, параллельные ссылки">1</a></sup> Shoh Yo‘shiyo Quddusda Egamizning sharafiga Fisih ziyofatini nishonladi. Birinchi oyning o‘n to‘rtinchi kuni Fisih qo‘zilari qurbonlik qilindi.</div>
  <div id="2"><sup><a href="https://www.kitobook.com/compare/book/14/35/2/" title="сравнение переводов, параллельные ссылки">2</a></sup> Yo‘shiyo ruhoniylarni xizmatga tayinlab, Egamizning uyidagi xizmatga ularni rag‘batlantirdi.</div>
  <div id="3"><sup><a href="https://www.kitobook.com/compare/book/14/35/3/" title="сравнение переводов, параллельные ссылки">3</a></sup> So‘ng Egamizga bag‘ishlangan va xalqqa ta’lim bergan levilarga dedi: “MuqaddassandiqniIsroil shohi Dovud o‘g‘li Sulaymon qurgan Egamizning uyiga olib kiringlar. Sandiqni bundan buyon yelkangizda ko‘tarib yurishingizning ehtiyoji yo‘q. Endi Egangiz Xudoga va Uning xalqi Isroilga xizmat qilinglar.</div>
  <div id="4"><sup><a href="https://www.kitobook.com/compare/book/14/35/4/" title="сравнение переводов, параллельные ссылки">4</a></sup> Shoh Dovudning va o‘g‘li Sulaymonning yozgan ko‘rsatmalariga muvofiq, xonadoningiz va guruhlaringiz bo‘yicha xizmatga tayyorlaninglar.</div>
  <div id="5"><sup><a href="https://www.kitobook.com/compare/book/14/35/5/" title="сравнение переводов, параллельные ссылки">5</a></sup> Muqaddas maskanga shunday tartibda joylashinglarki, toki Isroil xalqining birorta xonadoni e’tiboringizdan chetda qolib ketmasin.</div>
  <div id="6"><sup><a href="https://www.kitobook.com/compare/book/14/35/6/" title="сравнение переводов, параллельные ссылки">6</a></sup> Fisih qo‘zisini so‘yib, o‘zingizni poklanglar. So‘ng yurtdoshlaringiz uchun Fisih qo‘zilarini tayyorlab beringlar. Xullas, Egamizning Muso orqali bergan ko‘rsatmalariga rioya qilinglar.”</div>
  <div id="7"><sup><a href="https://www.kitobook.com/compare/book/14/35/7/" title="сравнение переводов, параллельные ссылки">7</a></sup> Shoh Yo‘shiyo bu yerda hozir bo‘lgan xalqqa Fisih qurbonliklari uchun 30.000 ta qo‘zi va uloqchani, 3.000 ta buqani berdi. Bularning hammasi shohning shaxsiy mulkidan edi.</div>
  <div id="8"><sup><a href="https://www.kitobook.com/compare/book/14/35/8/" title="сравнение переводов, параллельные ссылки">8</a></sup> Shohning a’yonlari ham xalqqa, ruhoniy va levilarga qurbonliklar uchun ko‘ngildan chiqarib hayvonlarni berdilar. Xudoning uyida xizmat qiluvchilarning boshliqlari Xilqiyo, Zakariyo va Yoxiyol ruhoniylarga Fisih qurbonliklari uchun 2.600 ta qo‘zi bilan uloqcha va 300 ta buqa berdilar.</div>
  <div id="9"><sup><a href="https://www.kitobook.com/compare/book/14/35/9/" title="сравнение переводов, параллельные ссылки">9</a></sup> Xonaniyo, uning ukalari Shamayo va Natanil, levilarning yo‘lboshchilari Xashaviyo, Yaviyol va Yo‘zabad Fisih qurbonliklari uchun levilarga 5.000 ta qo‘zi bilan uloqcha va 500 ta buqa berdilar.</div>
  <div id="10"><sup><a href="https://www.kitobook.com/compare/book/14/35/10/" title="сравнение переводов, параллельные ссылки">10</a></sup> Fisih marosimiga oid tayyorgarliklar tugagach, ruhoniylar bilan levilar shohning buyrug‘iga binoan o‘z joylarini egalladilar.</div>
  <div id="11"><sup><a href="https://www.kitobook.com/compare/book/14/35/11/" title="сравнение переводов, параллельные ссылки">11</a></sup> Levilar Fisih qo‘zilarini bo‘g‘izlab, qonini ruhoniylarga berdilar. Ruhoniylar qonni qurbongohga sepdilar. Levilar esa qo‘zilarning terisini shilishga kirishdilar.</div>
  <div id="12"><sup><a href="https://www.kitobook.com/compare/book/14/35/12/" title="сравнение переводов, параллельные ссылки">12</a></sup> Ular kuydiriladigan qurbonliklar uchun qo‘zi va buqalarni odamlarga xonadonlari bo‘yicha taqsimlab berdilar. Toki har bir xonadon o‘ziga tegishli qurbonligini Musoning Tavrotidagi ko‘rsatmalarga binoan keltirsin.</div>
  <div id="13"><sup><a href="https://www.kitobook.com/compare/book/14/35/13/" title="сравнение переводов, параллельные ссылки">13</a></sup> Levilar qonun– qoidaga muvofiq, Fisih qo‘zilarini olovda pishirdilar, muqaddas qurbonliklar go‘shtini esa tog‘oralarda, qozonlarda va tovalarda qaynatdilar. Go‘sht tayyor bo‘lgach, uni darrov xalqning oldiga dasturxonga tortdilar.</div>
  <div id="14"><sup><a href="https://www.kitobook.com/compare/book/14/35/14/" title="сравнение переводов, параллельные ссылки">14</a></sup> Shundan so‘nggina levilar o‘zlari uchun va ruhoniylar uchun Fisih taomini tayyorlashga kirishdilar. Negaki, Xorun naslidan bo‘lgan ruhoniylarning qo‘li kechgacha bo‘shamadi, ular kuydiriladigan qurbonliklarni va yog‘larni kuydirish bilan ovora edilar.</div>
  <div id="15"><sup><a href="https://www.kitobook.com/compare/book/14/35/15/" title="сравнение переводов, параллельные ссылки">15</a></sup> Osif naslidan bo‘lgan qo‘shiqchilar shoh Dovudning, Osif, Xaman va shohning valiysi Yodutunning ko‘rsatmasiga binoan o‘z joylarida turdilar. Ma’bad darvozabonlar ham o‘z joylaridan siljimadilar. Levi birodarlari ularga Fisih taomini tayyorlaganlari uchun xizmatlarini to‘xtatishga zarurat bo‘lmadi.</div>
  <div id="16"><sup><a href="https://www.kitobook.com/compare/book/14/35/16/" title="сравнение переводов, параллельные ссылки">16</a></sup> Shunday qilib, o‘sha kuni shoh Yo‘shiyoning farmoniga ko‘ra, Egamizga bag‘ishlangan hamma xizmatlar bajarildi. Fisih ziyofati nishonlanib, Egamizning qurbongohida kuydiriladigan qurbonliklar keltirildi.</div>
  <div id="17"><sup><a href="https://www.kitobook.com/compare/book/14/35/17/" title="сравнение переводов, параллельные ссылки">17</a></sup> Isroil xalqi Fisih ziyofatini va yetti kun davomida Xamirturushsiz non bayramini nishonladi.</div>
  <div id="18"><sup><a href="https://www.kitobook.com/compare/book/14/35/18/" title="сравнение переводов, параллельные ссылки">18</a></sup> Payg‘ambar Shomuil davridan buyon Isroilda Fisih ziyofati bu singari nishonlanmagan edi. Isroil shohlaridan birortasi Yo‘shiyo singari Fisih ziyofatini ruhoniylar, levilar, jamiki Yahudo va Isroil xalqi hamda Quddus aholisi ishtirokida nishonlamagan edi.</div>
  <div id="19"><sup><a href="https://www.kitobook.com/compare/book/14/35/19/" title="сравнение переводов, параллельные ссылки">19</a></sup> Bu Fisih ziyofati shoh Yo‘shiyo hukmronligining o‘n sakkizinchi yilida nishonlandi.</div>
  <div id="20"><sup><a href="https://www.kitobook.com/compare/book/14/35/20/" title="сравнение переводов, параллельные ссылки">20</a></sup> Bu voqealardan so‘ng, Yo‘shiyo Ma’badni tartibga solib bo‘lgach, Misr shohi Nexo jang qilgani Furot daryosi bo‘yidagi Karxamish shahriga lashkarini boshlab keldi. Yo‘shiyo unga qarshi otlandi.</div>
  <div id="21"><sup><a href="https://www.kitobook.com/compare/book/14/35/21/" title="сравнение переводов, параллельные ссылки">21</a></sup> Lekin Nexo Yo‘shiyoga elchilar orqali shunday xabar yubordi: “Ey Yahudo shohi! Sen bu jangga aralashma! Men senga emas, o‘z dushmanlarimga qarshi urushga otlandim. Xudo menga, shoshil, deb amr berdi. Xudo men tomonda, Unga qarshilik qilishni bas qil, aks holda nobud bo‘lasan.”</div>
  <div id="22"><sup><a href="https://www.kitobook.com/compare/book/14/35/22/" title="сравнение переводов, параллельные ссылки">22</a></sup> Ammo Yo‘shiyo jang qilishdan qaytmadi. Xudoning Nexo orqali aytgan so‘zlariga quloq solmadi. Shohona kiyimlarini o‘zgartirib, Maxido‘ tekisligida jangga kirdi.</div>
  <div id="23"><sup><a href="https://www.kitobook.com/compare/book/14/35/23/" title="сравнение переводов, параллельные ссылки">23</a></sup> Jang paytida Misr kamonchilari shoh Yo‘shiyoga o‘q otdilar. Shunda shoh a’yonlariga: “Meni bu yerdan olib chiqinglar, og‘ir yaralandim”, dedi.</div>
  <div id="24"><sup><a href="https://www.kitobook.com/compare/book/14/35/24/" title="сравнение переводов, параллельные ссылки">24</a></sup> A’yonlar Yo‘shiyoni jang arvasidan olib, boshqa jang aravasiga soldilar–da, Quddusga olib keldilar. Yo‘shiyo shu yerda vafot etdi. U ota–bobolarining xilxonasiga dafn qilindi. Butun Yahudo va Quddus aholisi Yo‘shiyo uchun aza tutdi.</div>
  <div id="25"><sup><a href="https://www.kitobook.com/compare/book/14/35/25/" title="сравнение переводов, параллельные ссылки">25</a></sup> Yeremiyo payg‘ambar shoh Yo‘shiyoga atab marsiya aytdi. Shu kunga qadar erkak va ayol qo‘shiqchilar Yo‘shiyoni xotirlaganlarida shu marsiyani aytishadi, bu Isroilda odat bo‘lib qoldi. Bu marsiya qo‘shig‘i “Marsiyalar” kitobi tarkibiga kiritilgan.</div>
  <div id="26"><sup><a href="https://www.kitobook.com/compare/book/14/35/26/" title="сравнение переводов, параллельные ссылки">26</a></sup> Yo‘shiyoning boshqa ishlari, Egamizning qonuniga binoan olib borgan sodiq faoliyati,</div>
  <div id="27"><sup><a href="https://www.kitobook.com/compare/book/14/35/27/" title="сравнение переводов, параллельные ссылки">27</a></sup> hayotidagi barcha voqealar, boshdan oxirigacha “Isroil va Yahudo shohlari tarixi” kitobida yozilgan.</div>
</div>