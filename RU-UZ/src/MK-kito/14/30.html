<div itemprop="articleBody" class="text">
  <div id="1"><sup><a href="https://www.kitobook.com/compare/book/14/30/1/" title="сравнение переводов, параллельные ссылки">1</a></sup> Hizqiyo butun Isroil va Yahudo xalqiga xabar jo‘natdi, Efrayim hamda Manashe qabilalariga ham maktub yozib, ularni Isroil xalqining Xudosi — Egamizga atab Fisih ziyofatini nishonlash uchun Egamizning Quddusdagi uyiga taklif qildi.</div>
  <div id="2"><sup><a href="https://www.kitobook.com/compare/book/14/30/2/" title="сравнение переводов, параллельные ссылки">2</a></sup> Shoh, a’yonlar hamda Quddusdagi jamoa Fisih ziyofatini ikkinchi oyda nishonlashga qaror qilgan edilar.</div>
  <div id="3"><sup><a href="https://www.kitobook.com/compare/book/14/30/3/" title="сравнение переводов, параллельные ссылки">3</a></sup> Ular Fisih ziyofatini o‘z vaqtida — birinchi oyda nishonlay olmagan edilar. Bunga sabab poklangan ruhoniylarning soni yetarli bo‘lmagani va odamlarning ko‘pchiligi Quddusga yig‘ilmagani bo‘ldi.</div>
  <div id="4"><sup><a href="https://www.kitobook.com/compare/book/14/30/4/" title="сравнение переводов, параллельные ссылки">4</a></sup> Fisih ziyofati to‘g‘risidagi bu qaror shohga ham, jamoaga ham to‘g‘riday tuyuldi.</div>
  <div id="5"><sup><a href="https://www.kitobook.com/compare/book/14/30/5/" title="сравнение переводов, параллельные ссылки">5</a></sup> Ular janubdagi Bershevadan tortib to shimoldagi Dan shahrigacha bo‘lgan Isroil hududlarida istiqomat qilgan hammani Isroil xalqining Xudosi — Egamizga atab Fisih ziyofatini nishonlash uchun Quddusga taklif qildilar. Negaki bu ziyofat ancha vaqtdan beri, qonunda ko‘rsatilganday butun xalq tomonidan nishonlanmagan edi.</div>
  <div id="6"><sup><a href="https://www.kitobook.com/compare/book/14/30/6/" title="сравнение переводов, параллельные ссылки">6</a></sup> Choparlar shoh va uning a’yonlari nomidan yozilgan maktubni butun Isroil va Yahudo xalqlariga yetkazdilar. Maktubda quyidagilar bitilgan edi: “Ey Ossuriya bosqinchiligidan omon qolgan Isroil xalqi! Ibrohimning, Is’hoqning va Yoqubning Xudosi — Egamizga qaytinglar, shunda U ham sizga qaytadi.</div>
  <div id="7"><sup><a href="https://www.kitobook.com/compare/book/14/30/7/" title="сравнение переводов, параллельные ссылки">7</a></sup> Egasi Xudoga xiyonat qilgan ota– bobolaringizga va Isroillik qarindoshlaringizga o‘xshamanglar. O‘zingiz ko‘rib turganingizday Xudo ularni qattiq jazoladi.</div>
  <div id="8"><sup><a href="https://www.kitobook.com/compare/book/14/30/8/" title="сравнение переводов, параллельные ссылки">8</a></sup> Ota–bobolaringiz singari qaysar bo‘lmanglar, Egamizga bo‘ysuninglar, Uning Ma’badiga kelinglar. Egamiz Ma’badni abadiy muqaddas qilgan. Egangiz Xudoga sajda qilinglar, ana shunda u g‘azabidan tushadi.</div>
  <div id="9"><sup><a href="https://www.kitobook.com/compare/book/14/30/9/" title="сравнение переводов, параллельные ссылки">9</a></sup> Agar Egamizga qaytsangiz qarindoshu bola–chaqalaringizni asir qilgan bosqinchilar ularga rahm qiladilar, uylariga qaytib kelishlariga yo‘l qo‘yadilar. Zotan Egangiz Xudo inoyatli va rahmdildir, Unga qaytsangiz U sizdan yuzini o‘girmaydi.”</div>
  <div id="10"><sup><a href="https://www.kitobook.com/compare/book/14/30/10/" title="сравнение переводов, параллельные ссылки">10</a></sup> Shunday qilib, choparlar to shimoldagi Zabulun hududigacha bo‘lgan Efrayim va Manashe hududlaridagi hamma shaharlarga kirib chiqdilar. Lekin odamlar ularning ustidan zaharxandalik bilan kulib, masxara qildilar.</div>
  <div id="11"><sup><a href="https://www.kitobook.com/compare/book/14/30/11/" title="сравнение переводов, параллельные ссылки">11</a></sup> Faqat Osher, Manashe va Zabulun qabilasidan ba’zilari itoat etib, Quddusga keldilar.</div>
  <div id="12"><sup><a href="https://www.kitobook.com/compare/book/14/30/12/" title="сравнение переводов, параллельные ссылки">12</a></sup> Yahudo xalqini esa Xudo birlashtirib, ularga shoh va a’yonlarning ko‘rsatmasini bajarishga xohish bergan edi. Bu ko‘rsatma Xudoning amriga asoslangan edi.</div>
  <div id="13"><sup><a href="https://www.kitobook.com/compare/book/14/30/13/" title="сравнение переводов, параллельные ссылки">13</a></sup> Ikkinchi oyda Xamirturushsiz non bayramini nishonlash uchun juda ko‘p xalq Quddusga yig‘ildi.</div>
  <div id="14"><sup><a href="https://www.kitobook.com/compare/book/14/30/14/" title="сравнение переводов, параллельные ссылки">14</a></sup> Ular Quddusdagi hamma begona qurbongohlarni va hamma tutatqi qurbongohlarini qo‘porib, Qidron soyligiga uloqtirib tashladilar.</div>
  <div id="15"><sup><a href="https://www.kitobook.com/compare/book/14/30/15/" title="сравнение переводов, параллельные ссылки">15</a></sup> Ikkinchi oyning o‘n to‘rtinchi kuni esa Fisih qo‘zilarini so‘ydilar. O‘zlarini poklamagan ruhoniylar va levilar uyatli ahvolda qolganidan poklanish marosimini ado etib, kuydiriladigan qurbonliklariniEgamizning uyiga olib keldilar.</div>
  <div id="16"><sup><a href="https://www.kitobook.com/compare/book/14/30/16/" title="сравнение переводов, параллельные ссылки">16</a></sup> So‘ng ular Xudoning odami Musoning qonuniga muvofiq Ma’badda o‘z joylarini egalladilar. Ruhoniylar levilarning qo‘lidan qurbonlik qonini olib, qurbongohga sepdilar.</div>
  <div id="17"><sup><a href="https://www.kitobook.com/compare/book/14/30/17/" title="сравнение переводов, параллельные ссылки">17</a></sup> Xalqdan ko‘pchiligi o‘zlarini poklamagani uchun, Fisih qo‘zisini qurbon qila olmadilar. Bunday odamlarning Fisih qo‘zisini so‘yish va Egamizga atash vazifasini levilarning o‘zlari bajardilar.</div>
  <div id="18"><sup><a href="https://www.kitobook.com/compare/book/14/30/18/" title="сравнение переводов, параллельные ссылки">18</a></sup> Efrayim, Manashe, Issaxor va Zabulun qabilasidan kelganlarning aksariyati o‘zlarini poklamagan bo‘lsalarda, Xudoning qonuniga zid ravishda Fisih taomidan tanovul qildilar. Lekin Hizqiyo ular uchun quyidagicha ibodat qildi: “Ey Egam, muruvvating ila bu bandalaringni kechir.</div>
  <div id="19"><sup><a href="https://www.kitobook.com/compare/book/14/30/19/" title="сравнение переводов, параллельные ссылки">19</a></sup> Ular poklanish marosimini ado etmagan bo‘lsalarda, ota– bobolarining Xudosi — Egamizga chin yurakdan sajda qilishga qaror etganlar.”</div>
  <div id="20"><sup><a href="https://www.kitobook.com/compare/book/14/30/20/" title="сравнение переводов, параллельные ссылки">20</a></sup> Hizqiyoning ibodatini Egamiz eshitib, xalqni kechirdi, ularga zarar yetkazmadi.</div>
  <div id="21"><sup><a href="https://www.kitobook.com/compare/book/14/30/21/" title="сравнение переводов, параллельные ссылки">21</a></sup> Quddusda to‘plangan xalq katta xursandchilik bilan yetti kun Xamirturushsiz non bayramini nishonladi. Levilar va ruhoniylar har kuni sozlarning baland kuylari jo‘rligida Egamizni madh qildilar.</div>
  <div id="22"><sup><a href="https://www.kitobook.com/compare/book/14/30/22/" title="сравнение переводов, параллельные ссылки">22</a></sup> Hizqiyo Egamizga xizmat qilishda mohirlik ko‘rsatgan hamma levilarni ruhlantirdi. Xullas, xalq tinchlik nazrlarini qurbon qildi, ota– bobolarining Xudosi — Egamizga shukronalar aytib, yetti kun bayram taomini tanovul qildi.</div>
  <div id="23"><sup><a href="https://www.kitobook.com/compare/book/14/30/23/" title="сравнение переводов, параллельные ссылки">23</a></sup> Butun jamoa bayramni yana yetti kun nishonlashga qaror qildi. Shunday qilib, ular yana yetti kun xursandchilik bilan bayram qildilar.</div>
  <div id="24"><sup><a href="https://www.kitobook.com/compare/book/14/30/24/" title="сравнение переводов, параллельные ссылки">24</a></sup> Yahudo shohi Hizqiyo jamoaga qurbonlik qilish uchun 1.000 ta buqa va 7.000 ta qo‘y berdi. Shoh a’yonlari esa 1.000 ta buqa va 10.000 ta qo‘y berdilar. Juda ko‘p ruhoniylar o‘zlarini pokladilar.</div>
  <div id="25"><sup><a href="https://www.kitobook.com/compare/book/14/30/25/" title="сравнение переводов, параллельные ссылки">25</a></sup> Yahudo xalqi, ruhoniylar, levilar, Isroil xalqi, Isroil va Yahudoda istiqomat qilayotgan musofirlar o‘zlarida yo‘q xursand edilar.</div>
  <div id="26"><sup><a href="https://www.kitobook.com/compare/book/14/30/26/" title="сравнение переводов, параллельные ссылки">26</a></sup> Quddusda katta xursandchilik hukm surardi. Isroil shohi Dovud o‘g‘li Sulaymon zamonidan beri Quddusda bunday voqea yuz bermagan edi.</div>
  <div id="27"><sup><a href="https://www.kitobook.com/compare/book/14/30/27/" title="сравнение переводов, параллельные ссылки">27</a></sup> So‘ngra ruhoniylar va levilar turib, xalqni duo qildilar. Ularning ibodati Xudoning samodagi muqaddas makoniga yetib, ijobat bo‘ldi.</div>
</div>