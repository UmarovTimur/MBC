<div itemprop="articleBody" class="text">
  <div id="1"><sup><a href="https://www.kitobook.com/compare/book/14/04/1/" title="сравнение переводов, параллельные ссылки">1</a></sup> Shoh Sulaymon bronza qurbongoh yasatdi. Qurbongohning uzunligi 20 tirsak, eni ham 20 tirsak, balandligi 10 tirsak edi.</div>
  <div id="2"><sup><a href="https://www.kitobook.com/compare/book/14/04/2/" title="сравнение переводов, параллельные ссылки">2</a></sup> Keyin bronzani eritib, dumaloq shaklda hovuz yasatdi. Hovuzning bir qirg‘og‘idan narigi qirg‘og‘igacha 10 tirsak, balandligi esa 5 tirsak edi. Aylanasi 30 tirsak edi.</div>
  <div id="3"><sup><a href="https://www.kitobook.com/compare/book/14/04/3/" title="сравнение переводов, параллельные ссылки">3</a></sup> Hovuzning tashqi tomonida, qirg‘og‘i ostida aylanasiga ikki qator buqa shakli bor edi. Har bir tirsak masofada o‘ntadan shunday shakl qilingan edi. Bronza eritilib, hovuz yasalayotgan paytda, bu buqa shakllari ham qilingan edi.</div>
  <div id="4"><sup><a href="https://www.kitobook.com/compare/book/14/04/4/" title="сравнение переводов, параллельные ссылки">4</a></sup> Hovuz bronzadan yasalgan o‘n ikkita buqa ustiga o‘rnashtirilgan edi. Buqalarning uchtasi shimolga, uchtasi g‘arbga, uchtasi janubga va uchtasi sharqqa qaratilgan edi. Buqalarning orqa tomoni hovuzning ichkarisiga qaratilgan edi.</div>
  <div id="5"><sup><a href="https://www.kitobook.com/compare/book/14/04/5/" title="сравнение переводов, параллельные ссылки">5</a></sup> Hovuzning qalinligi to‘rt enli bo‘lib, chetlari kosaning chetlariga o‘xshar, shakli lolagulga o‘xshardi. Unga 6.000 ko‘za suv sig‘ardi.</div>
  <div id="6"><sup><a href="https://www.kitobook.com/compare/book/14/04/6/" title="сравнение переводов, параллельные ссылки">6</a></sup> Sulaymon o‘nta tog‘ora ham yasatdi. Tog‘oraning beshtasi hovuzning chap tomoniga, beshtasi o‘ng tomoniga o‘rnatildi. Bu tog‘oralar qurbonlik qilib kuydiriladigan hayvonlarni yuvish uchun mo‘ljallangan edi. Hovuz esa ruhoniylarning yuvinishi uchun edi.</div>
  <div id="7"><sup><a href="https://www.kitobook.com/compare/book/14/04/7/" title="сравнение переводов, параллельные ссылки">7</a></sup> -</div>
  <div id="8"><sup><a href="https://www.kitobook.com/compare/book/14/04/8/" title="сравнение переводов, параллельные ссылки">8</a></sup> Sulaymon loyihaga binoan o‘nta oltin chiroqpoya bilan o‘nta xontaxta yasatib, ularni Ma’badning asosiy xonasiga o‘rnashtirdi. Beshta chiroqpoya bilan beshta xontaxtani xonaning o‘ng tomoniga, qolgan beshta chiroqpoya bilan beshta xontaxtani xonaning chap tomoniga o‘rnashtirdi. Bulardan tashqari, oltindan yuzta tog‘oracha ham yasatdi.</div>
  <div id="9"><sup><a href="https://www.kitobook.com/compare/book/14/04/9/" title="сравнение переводов, параллельные ссылки">9</a></sup> Sulaymon ruhoniylar uchun ichki hovlini qurdirdi. Bundan tashqari, tashqi hovlini qurdirib, ikki hovli orasiga eshiklar yasatdi. Eshiklarni bronza bilan qoplatdi.</div>
  <div id="10"><sup><a href="https://www.kitobook.com/compare/book/14/04/10/" title="сравнение переводов, параллельные ссылки">10</a></sup> Hovuzni Egamiz uyining janubi–sharq tomonidagi burchagiga o‘rnashtirdi.</div>
  <div id="11"><sup><a href="https://www.kitobook.com/compare/book/14/04/11/" title="сравнение переводов, параллельные ссылки">11</a></sup> Xurom qozonlar, kurakchalar va tog‘orachalar ham yasadi. Shunday qilib, u shoh Sulaymon uchun Xudoning uyiga oid quyidagi ashyolarni yasab berdi:</div>
  <div id="12"><sup><a href="https://www.kitobook.com/compare/book/14/04/12/" title="сравнение переводов, параллельные ссылки">12</a></sup> ikkita ustun, ustunlarning tepasidagi ikkita doira shaklidagi ustunqosh, ustunqoshni o‘rab turgan ikkita to‘rsimon bezak,</div>
  <div id="13"><sup><a href="https://www.kitobook.com/compare/book/14/04/13/" title="сравнение переводов, параллельные ссылки">13</a></sup> ikkala bezakning yonlarida to‘rt yuzta anor surati, ya’ni ustunlar tepasida doira shaklidagi ikkita ustunqoshni qoplab turish uchun har bir to‘rsimon bezakning ikkala chekkasidagi anor suratlari,</div>
  <div id="14"><sup><a href="https://www.kitobook.com/compare/book/14/04/14/" title="сравнение переводов, параллельные ссылки">14</a></sup> aravalar, aravalar ustidagi tog‘oralar,</div>
  <div id="15"><sup><a href="https://www.kitobook.com/compare/book/14/04/15/" title="сравнение переводов, параллельные ссылки">15</a></sup> bitta hovuz, hovuz ostidagi o‘n ikki buqa shakli,</div>
  <div id="16"><sup><a href="https://www.kitobook.com/compare/book/14/04/16/" title="сравнение переводов, параллельные ссылки">16</a></sup> qozonlar, kuraklar, sanchiqlar va bularga aloqador barcha buyumlar. Xurom shoh Sulaymon uchun Egamizning uyiga oid ana shu ashyolarni sayqallangan bronzadan yasab berdi.</div>
  <div id="17"><sup><a href="https://www.kitobook.com/compare/book/14/04/17/" title="сравнение переводов, параллельные ссылки">17</a></sup> Shoh bu narsalarni Iordan vodiysi atroflarida — Suxo‘t va Zarido orasida loydan yasalgan qoliplarda quydirdi.</div>
  <div id="18"><sup><a href="https://www.kitobook.com/compare/book/14/04/18/" title="сравнение переводов, параллельные ссылки">18</a></sup> Sulaymon bu narsalarning hammasini ko‘p miqdorda yasattirdi, shuning uchun ishlatilgan bronzaning hisobini aniqlab bo‘lmadi.</div>
  <div id="19"><sup><a href="https://www.kitobook.com/compare/book/14/04/19/" title="сравнение переводов, параллельные ссылки">19</a></sup> Sulaymon Xudoning uyi uchun quyidagi hamma buyumlarni ham yasattirdi: oltindan yasalgan tutatqi qurbongohi, ustida muqaddas nonlar turadigan xontaxtalar,</div>
  <div id="20"><sup><a href="https://www.kitobook.com/compare/book/14/04/20/" title="сравнение переводов, параллельные ссылки">20</a></sup> toza oltindan ishlangan chiroqpoyalar va ularning moychiroqlari, bular loyihaga binoan Eng muqaddas xonaning oldida yonib turishlari kerak edi,</div>
  <div id="21"><sup><a href="https://www.kitobook.com/compare/book/14/04/21/" title="сравнение переводов, параллельные ссылки">21</a></sup> yana toza oltindan gullar, moychiroqlar, qisqichlar,</div>
  <div id="22"><sup><a href="https://www.kitobook.com/compare/book/14/04/22/" title="сравнение переводов, параллельные ссылки">22</a></sup> qaychilar, tog‘orachalar, kurakchalar va olovkuraklar yasatdi. Eng muqaddas xona va asosiy xona eshiklari ham toza oltindan yasalgan edi.</div>
</div>