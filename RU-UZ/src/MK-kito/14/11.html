<div itemprop="articleBody" class="text">
  <div id="1"><sup><a href="https://www.kitobook.com/compare/book/14/11/1/" title="сравнение переводов, параллельные ссылки">1</a></sup> Raxabom Quddusga kelib, Yahudo va Benyamin qabilalaridan 180.000 odamni sipohlikka tanlab oldi. “Shohlikni qaytarib olaman”, degan maqsadda ularni Isroil xalqiga qarshi jang qilish uchun tayyorladi.</div>
  <div id="2"><sup><a href="https://www.kitobook.com/compare/book/14/11/2/" title="сравнение переводов, параллельные ссылки">2</a></sup> Lekin o‘shanda payg‘ambar Shamayoga Egamizning quyidagi so‘zlari ayon bo‘ldi:</div>
  <div id="3"><sup><a href="https://www.kitobook.com/compare/book/14/11/3/" title="сравнение переводов, параллельные ссылки">3</a></sup> — Sulaymonning o‘g‘li, Yahudo shohi Raxabomga hamda Yahudo va Benyamin hududlarida istiqomat qilayotgan butun Isroil xalqiga shu gaplarni yetkaz:</div>
  <div id="4"><sup><a href="https://www.kitobook.com/compare/book/14/11/4/" title="сравнение переводов, параллельные ссылки">4</a></sup> “Egamiz shunday deb aytmoqda: — Qarindoshlaringizga qarshi urush boshlamanglar! Har kim o‘z uyiga qaytsin! Chunki bu ishlar hammasi Mendan bo‘ldi.” Ular Egamizning aytganini qilib, Yeribomga qarshi urush qilmadilar.</div>
  <div id="5"><sup><a href="https://www.kitobook.com/compare/book/14/11/5/" title="сравнение переводов, параллельные ссылки">5</a></sup> Raxabom Quddusda yashadi, u mudofaa uchun Yahudodagi quyidagi shaharlarni mustahkamladi:</div>
  <div id="6"><sup><a href="https://www.kitobook.com/compare/book/14/11/6/" title="сравнение переводов, параллельные ссылки">6</a></sup> Baytlahm, Etom, Taxuva,</div>
  <div id="7"><sup><a href="https://www.kitobook.com/compare/book/14/11/7/" title="сравнение переводов, параллельные ссылки">7</a></sup> Bayt–Zur, So‘xo‘, Adullam,</div>
  <div id="8"><sup><a href="https://www.kitobook.com/compare/book/14/11/8/" title="сравнение переводов, параллельные ссылки">8</a></sup> Gat, Morisho, Zif,</div>
  <div id="9"><sup><a href="https://www.kitobook.com/compare/book/14/11/9/" title="сравнение переводов, параллельные ссылки">9</a></sup> Odorayim, Laxish, Ozikah,</div>
  <div id="10"><sup><a href="https://www.kitobook.com/compare/book/14/11/10/" title="сравнение переводов, параллельные ссылки">10</a></sup> Zorox, Oyjavlon va Xevron. Bu shaharlar Yahudo va Benyamin hududlaridagi mustahkam shaharlar bo‘ldi.</div>
  <div id="11"><sup><a href="https://www.kitobook.com/compare/book/14/11/11/" title="сравнение переводов, параллельные ссылки">11</a></sup> Raxabom qal’alarni mustahkamladi. U yerga qo‘mondonlar tayin qilib, oziq–ovqat, zaytun moyi va sharob g‘amladi.</div>
  <div id="12"><sup><a href="https://www.kitobook.com/compare/book/14/11/12/" title="сравнение переводов, параллельные ссылки">12</a></sup> Har bir shaharni qalqon va nayzalar bilan ta’minlab, mudofaani g‘oyat kuchaytirdi. Shu tariqa u Yahudo va Benyamin qabilalarini qo‘li ostida saqladi.</div>
  <div id="13"><sup><a href="https://www.kitobook.com/compare/book/14/11/13/" title="сравнение переводов, параллельные ссылки">13</a></sup> Isroilning barcha hududlaridagi ruhoniylar va levilar Raxabomning tarafdorlari edilar.</div>
  <div id="14"><sup><a href="https://www.kitobook.com/compare/book/14/11/14/" title="сравнение переводов, параллельные ссылки">14</a></sup> Levilar hatto o‘z yaylovlarini va mulklarini tashlab, Yahudo va Quddusga kelgan edilar. Chunki Isroil shohi Yeribom va uning o‘g‘illari levilarga Egamizning ruhoniylari sifatida xizmat qilishga yo‘l qo‘ymagan edilar.</div>
  <div id="15"><sup><a href="https://www.kitobook.com/compare/book/14/11/15/" title="сравнение переводов, параллельные ссылки">15</a></sup> Yeribom begona xudolarga atalgan sajdagohlarda xizmat qilish uchun o‘z ruhoniylarini tayinladi. Ular Yeribom yasattirgan oltin buzoqlarga va echki jinlariga topinar edilar.</div>
  <div id="16"><sup><a href="https://www.kitobook.com/compare/book/14/11/16/" title="сравнение переводов, параллельные ссылки">16</a></sup> Isroilning hamma qabilalaridan Egamiz Xudoga chin yurakdan intilganlar esa ota– bobolarining Xudosi — Egamizga qurbonlik qilish uchun levilar va ruhoniylarga ergashib, Quddusga keldilar.</div>
  <div id="17"><sup><a href="https://www.kitobook.com/compare/book/14/11/17/" title="сравнение переводов, параллельные ссылки">17</a></sup> Buning natijasida Yahudo shohligi mustahkam bo‘ldi. Ular Dovud bilan Sulaymonga qanday xizmat qilgan bo‘lsalar, Raxabomga ham uch yil davomida sadoqat bilan xizmat qildilar.</div>
  <div id="18"><sup><a href="https://www.kitobook.com/compare/book/14/11/18/" title="сравнение переводов, параллельные ссылки">18</a></sup> Raxabom Dovud o‘g‘li Yarimo‘tning qizi Maxalatga uylandi. Maxalatning onasi Abuhayil, Essay o‘g‘li Eliyobning qizi edi.</div>
  <div id="19"><sup><a href="https://www.kitobook.com/compare/book/14/11/19/" title="сравнение переводов, параллельные ссылки">19</a></sup> Raxabom Maxalatdan Yoush, Shamariyo va Zaham degan o‘g‘illar ko‘rdi.</div>
  <div id="20"><sup><a href="https://www.kitobook.com/compare/book/14/11/20/" title="сравнение переводов, параллельные ссылки">20</a></sup> Keyinchalik u Absalomning qizi Maxoni o‘ziga xotin qilib oldi. Maxodan Abiyo, Attay, Zizo va Shalumit degan o‘g‘illar ko‘rdi.</div>
  <div id="21"><sup><a href="https://www.kitobook.com/compare/book/14/11/21/" title="сравнение переводов, параллельные ссылки">21</a></sup> Raxabom boshqa xotinlari va cho‘rilariga qaraganda, Absalomning qizi Maxoni yaxshi ko‘rardi. Raxabomning o‘n sakkizta xotini va oltmishta cho‘risi bo‘lib, u bulardan yigirma sakkiz o‘g‘il va oltmish qiz ko‘rdi.</div>
  <div id="22"><sup><a href="https://www.kitobook.com/compare/book/14/11/22/" title="сравнение переводов, параллельные ссылки">22</a></sup> Maxodan tug‘ilgan o‘g‘li Abiyoni taxt vorisi qilish niyatida, hamma aka–ukalari orasida bosh shahzoda qilib tayinladi.</div>
  <div id="23"><sup><a href="https://www.kitobook.com/compare/book/14/11/23/" title="сравнение переводов, параллельные ссылки">23</a></sup> Raxabom donolarcha ish tutib, qolgan o‘g‘illariga mas’uliyatni taqsimlab berdi, ularni Yahudo va Benyamin hududidagi mustahkam shaharlarga o‘rnashtirdi. Ularga hamma narsani mo‘l qilib yetkazdi, ularni ko‘p xotinlarga uylantirdi.</div>
</div>