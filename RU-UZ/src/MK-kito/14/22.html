<div itemprop="articleBody" class="text">
  <div id="1"><sup><a href="https://www.kitobook.com/compare/book/14/22/1/" title="сравнение переводов, параллельные ссылки">1</a></sup> Arablar qilgan bosqinchilik safari davomida Yohuramning kenja o‘g‘li Oxaziyodan boshqa hamma katta o‘g‘illarini qatl qilgan edilar. Shuning uchun Quddus aholisi Oxaziyoni o‘zlariga shoh qilishdi.</div>
  <div id="2"><sup><a href="https://www.kitobook.com/compare/book/14/22/2/" title="сравнение переводов, параллельные ссылки">2</a></sup> Oxaziyo taxtga o‘tirganda, yigirma ikki yoshda edi. U Quddusda bir yil shohlik qildi. Onasining ismi Otaliyo bo‘lib, Isroil shohi Omrining nevarasi edi</div>
  <div id="3"><sup><a href="https://www.kitobook.com/compare/book/14/22/3/" title="сравнение переводов, параллельные ссылки">3</a></sup> Oxaziyo ham Axab xonadoni yo‘lidan yurdi, chunki onasi unga qabih ishlar qilishni maslahat berardi.</div>
  <div id="4"><sup><a href="https://www.kitobook.com/compare/book/14/22/4/" title="сравнение переводов, параллельные ссылки">4</a></sup> Oxaziyo Axab nasliga o‘xshab, Egamiz oldida qabihliklar qildi. Otasi Yohuramning vafotidan keyin, shoh Axab xonadonining boshqa a’zolari Oxaziyoning maslahatchilari bo‘lib, uni halokatga boshladilar.</div>
  <div id="5"><sup><a href="https://www.kitobook.com/compare/book/14/22/5/" title="сравнение переводов, параллельные ссылки">5</a></sup> Oxaziyo ularning maslahatiga kirib, Isroil shohi Axab o‘g‘li Yoram bilan birga Giladdagi Ramo‘tga borib, Oram shohi Xazayilga qarshi urush ochdi. Yoram shu urushda yarador bo‘ldi.</div>
  <div id="6"><sup><a href="https://www.kitobook.com/compare/book/14/22/6/" title="сравнение переводов, параллельные ссылки">6</a></sup> Shoh Yoram yarasini davolatish uchun Yizril shahriga qaytib kelgan edi. Yahudo shohi Oxaziyo esa yaralangan Yoramni ko‘rgani Yizrilga bordi.</div>
  <div id="7"><sup><a href="https://www.kitobook.com/compare/book/14/22/7/" title="сравнение переводов, параллельные ссылки">7</a></sup> Xudo Oxaziyoning bu tashrifini uning halokati uchun ishlatdi. Oxaziyo Yoramnikiga yetib borgach, Yoram bilan birgalikda Nimshi nevarasi Yohuni kutib olgani chiqdi. Yohuni Egamiz Axab xonadonini qatl qilish uchun tanlagan edi.</div>
  <div id="8"><sup><a href="https://www.kitobook.com/compare/book/14/22/8/" title="сравнение переводов, параллельные ссылки">8</a></sup> Yohu Axab xonadoni ustidan chiqarilgan hukmni ijro etayotgan paytida, Oxoziyo bilan birga kelgan Yahudo a’yonlariga va Oxaziyoning jiyanlariga duch keldi. Ularning hammasini bitta qoldirmay qirib yubordi.</div>
  <div id="9"><sup><a href="https://www.kitobook.com/compare/book/14/22/9/" title="сравнение переводов, параллельные ссылки">9</a></sup> So‘ng Oxaziyoni qidira boshladi. Yohuning odamlari Samariyada yashirinib yurgan Oxaziyoni qo‘lga oldilar. Uni Yohuning oldiga olib kelib o‘ldirdilar. Ammo keyin dafn qildilar, chunki ular: “E–ha, bu Egamizga chin yurakdan intilgan Yohushafatning nevarasi–ku!” deb aytgan edilar. Oxaziyo xonadonida shohlik qiladigan hech bir kimsa qolmadi.</div>
  <div id="10"><sup><a href="https://www.kitobook.com/compare/book/14/22/10/" title="сравнение переводов, параллельные ссылки">10</a></sup> Otaliyo o‘z o‘g‘li shoh Oxaziyoning o‘ldirilganini eshitgach, Yahudoda Oxaziyoning jamiki urug‘ini qirib tashlashga kirishdi.</div>
  <div id="11"><sup><a href="https://www.kitobook.com/compare/book/14/22/11/" title="сравнение переводов, параллельные ссылки">11</a></sup> Shohning hamma o‘g‘illarini o‘ldirish rejalashtirilgan edi. Shoh Yohuramning Yohusheva degan qizi bor edi. Yohusheva Oxaziyoning o‘gay singlisi bo‘lib, ruhoniy Yohayidoga turmushga chiqqan edi. Yohusheva Oxaziyoning o‘g‘li Yo‘shni shohning o‘g‘illari orasidan bildirmasdan olib qochdi. Uni, enagasi bilan birga, Egamizning uyidagi yotoqxonaga yashirdi. Bola Otaliyodan yashirinib, tirik qoldi.</div>
  <div id="12"><sup><a href="https://www.kitobook.com/compare/book/14/22/12/" title="сравнение переводов, параллельные ссылки">12</a></sup> Otaliyo yurtni boshqargan paytda, bola olti yil davomida Xudoning uyida ular bilan birga yashirinib yurdi.</div>
</div>