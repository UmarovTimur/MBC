<div itemprop="articleBody" class="text">
  <div id="1"><sup><a href="https://www.kitobook.com/compare/book/14/08/1/" title="сравнение переводов, параллельные ссылки">1</a></sup> Sulaymon Egamizning uyini va o‘z saroyini yigirma yilda bitirgan edi.</div>
  <div id="2"><sup><a href="https://www.kitobook.com/compare/book/14/08/2/" title="сравнение переводов, параллельные ссылки">2</a></sup> So‘ngra shoh Xiram bergan shaharlarni qaytadan qurib, Isroil xalqini o‘sha shaharlarga joylashtirdi.</div>
  <div id="3"><sup><a href="https://www.kitobook.com/compare/book/14/08/3/" title="сравнение переводов, параллельные ссылки">3</a></sup> Sulaymon Xomat–Zo‘voga yurish qilib, u joyni qo‘lga kiritdi.</div>
  <div id="4"><sup><a href="https://www.kitobook.com/compare/book/14/08/4/" title="сравнение переводов, параллельные ссылки">4</a></sup> U sahrodagi Tadmo‘r shahrini va Xomatdagi ombor shaharlarni tuzatib mustahkamladi.</div>
  <div id="5"><sup><a href="https://www.kitobook.com/compare/book/14/08/5/" title="сравнение переводов, параллельные ссылки">5</a></sup> U yana tepadagi Bayt–Xo‘ronni va pastki Bayt–Xo‘ronni qaytadan qurdi, bu shaharlarni devor bilan o‘radi, tambalanadigan darvozalar o‘rnatdi.</div>
  <div id="6"><sup><a href="https://www.kitobook.com/compare/book/14/08/6/" title="сравнение переводов, параллельные ссылки">6</a></sup> Baalat shahrini, o‘zining hamma ombor shaharlarini, hamma jang aravalari saqlanadigan shaharlarni, otliqlari turadigan shaharlarini qaytadan tuzatib mustahkamladi. Bundan tashqari, Quddusda, Lubnonda, shohlikning hamma burchaklarida nima istasa, barpo qildi.</div>
  <div id="7"><sup><a href="https://www.kitobook.com/compare/book/14/08/7/" title="сравнение переводов, параллельные ссылки">7</a></sup> Shu o‘lkada qolib ketgan Amor, Pariz, Xiv, Xet va Yobus xalqlari Isroil xalqidan emasdi.</div>
  <div id="8"><sup><a href="https://www.kitobook.com/compare/book/14/08/8/" title="сравнение переводов, параллельные ссылки">8</a></sup> Isroil xalqi ularning bu yurtda qolib ketgan avlodlarini qirib bitirmagan edi. Sulaymon o‘sha qolib ketganlarini qarol qilib oldi. Ular bugungacha bor.</div>
  <div id="9"><sup><a href="https://www.kitobook.com/compare/book/14/08/9/" title="сравнение переводов, параллельные ссылки">9</a></sup> Lekin Sulaymon Isroil xalqidan birortasini qarollik uchun qul qilmadi. Shohning sipohlari, a’yonlari, jang aravalarining qo‘mondonlari va suvorilarining qo‘mondonlari Isroil xalqidan edi.</div>
  <div id="10"><sup><a href="https://www.kitobook.com/compare/book/14/08/10/" title="сравнение переводов, параллельные ссылки">10</a></sup> Sulaymonning ishboshilari 250 kishi bo‘lib, ular odamlar ustidan nazoratchi edilar.</div>
  <div id="11"><sup><a href="https://www.kitobook.com/compare/book/14/08/11/" title="сравнение переводов, параллельные ссылки">11</a></sup> Sulaymon Fir’avnning qizini Dovud qal’asidan unga atab barpo qilgan yangi saroyga ko‘chirtirdi. U shunday degan edi: “Mening xotinim Dovud qal’asida ortiq yashay olmaydi, chunki Ahd sandig‘i saqlangan har qanday joy muqaddasdir.”</div>
  <div id="12"><sup><a href="https://www.kitobook.com/compare/book/14/08/12/" title="сравнение переводов, параллельные ссылки">12</a></sup> Sulaymon Ma’bad ayvonining qarshisida qurgan qurbongoh ustida Egamizgaqurbonliklar kuydira boshladi.</div>
  <div id="13"><sup><a href="https://www.kitobook.com/compare/book/14/08/13/" title="сравнение переводов, параллельные ссылки">13</a></sup> U bu qurbonliklarni Musoning talablariga rioya qilgan holda Shabbat kunlarida, yangi oy shodiyonalarida va yilda bir martadan nishonlanadigan Xamirturushsiz non bayramida, Hosil bayramida va Chayla bayramida keltirar edi.</div>
  <div id="14"><sup><a href="https://www.kitobook.com/compare/book/14/08/14/" title="сравнение переводов, параллельные ссылки">14</a></sup> Sulaymon, otasi Dovud joriy qilgan qoidaga ko‘ra, ruhoniylar va levilarning xizmatlarini taqsimlab berdi. LevilarEgamizni madh qilishda va kundalik ishlarda ruhoniylarga yordam berardilar. Sulaymon Ma’bad darvozabonlarini ham guruhlarga bo‘lib, har bir darvozada ularning har kuni qiladigan ishlarini taqsimlab berdi. U bularning hammasini Xudoning odami Dovudning farmoniga muvofiq qildi.</div>
  <div id="15"><sup><a href="https://www.kitobook.com/compare/book/14/08/15/" title="сравнение переводов, параллельные ссылки">15</a></sup> Shoh Dovudning ruhoniylarga, levilarga, xazinalarga va boshqa narsalarga oid birorta ko‘rsatmasi e’tibordan chetda qolmadi.</div>
  <div id="16"><sup><a href="https://www.kitobook.com/compare/book/14/08/16/" title="сравнение переводов, параллельные ссылки">16</a></sup> Shunday qilib, Sulaymon hamma ishni o‘z nihoyasiga yetkazdi. Egamiz uyining poydevori qo‘yilgandan boshlab, to uy tamomila qurilib bo‘lgunicha bajarilgan hamma ish muvaffaqiyatli bo‘ldi.</div>
  <div id="17"><sup><a href="https://www.kitobook.com/compare/book/14/08/17/" title="сравнение переводов, параллельные ссылки">17</a></sup> Shundan so‘ng Sulaymon Edom yurtidagi Qizil dengiz qirg‘og‘ida joylashgan Ezyo‘n–Geber va Elet shaharlariga ketdi.</div>
  <div id="18"><sup><a href="https://www.kitobook.com/compare/book/14/08/18/" title="сравнение переводов, параллельные ссылки">18</a></sup> Shoh Xiram Sulaymonga o‘z kemachilari va tajribali dengizchilari boshchiligida kemalarni jo‘natdi. Ular Sulaymonning odamlari bilan birga Ofir yurtiga suzib borib, u yerdan Sulaymonga 960 pud oltin keltirib berdilar.</div>
</div>