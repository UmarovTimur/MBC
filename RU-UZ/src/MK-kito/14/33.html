<div itemprop="articleBody" class="text">
  <div id="1"><sup><a href="https://www.kitobook.com/compare/book/14/33/1/" title="сравнение переводов, параллельные ссылки">1</a></sup> Manashe o‘n ikki yoshida shoh bo‘lib, Quddusda ellik besh yil hukmdorlik qildi.</div>
  <div id="2"><sup><a href="https://www.kitobook.com/compare/book/14/33/2/" title="сравнение переводов, параллельные ссылки">2</a></sup> U Egamiz oldida qabih ishlar qildi. Egamiz O‘z xalqi Isroilning oldidan quvib yuborgan xalqlarning jirkanch odatlariga ergashdi.</div>
  <div id="3"><sup><a href="https://www.kitobook.com/compare/book/14/33/3/" title="сравнение переводов, параллельные ссылки">3</a></sup> Otasi Hizqiyo buzib tashlagan sajdagohlarni qaytadan barpo etdi, Baalga atab qurbongohlar qurdi, Asheraga atab ustunlar o‘rnatdi. Barcha samoviy jismlarga sajda qilib xizmat etdi.</div>
  <div id="4"><sup><a href="https://www.kitobook.com/compare/book/14/33/4/" title="сравнение переводов, параллельные ссылки">4</a></sup> Manashe Egamizning ulug‘lanishi kerak bo‘lgan uyida begona xudolarga atab, qurbongohlar qurdi.</div>
  <div id="5"><sup><a href="https://www.kitobook.com/compare/book/14/33/5/" title="сравнение переводов, параллельные ссылки">5</a></sup> Egamiz uyining ikkala hovlisida ham jamiki samoviy jismlarga sajda qilish uchun qurbongohlar barpo qildirdi.</div>
  <div id="6"><sup><a href="https://www.kitobook.com/compare/book/14/33/6/" title="сравнение переводов, параллельные ссылки">6</a></sup> O‘g‘lini Xinnum soyligida olovda kuydirib qurbonlik qildi, follar ochtirdi, ta’birchilarga e’tiqod qildi, sehr– jodu bilan shug‘ullandi, arvoh chaqiruvchilarga maslahat soldi. Egamiz oldida ko‘p qabih ishlar qilib, Uni g‘azablantirdi.</div>
  <div id="7"><sup><a href="https://www.kitobook.com/compare/book/14/33/7/" title="сравнение переводов, параллельные ссылки">7</a></sup> O‘zi yasattirgan butni Xudoning uyiga o‘rnatdi. Xudo bu uy to‘g‘risida Dovud bilan uning o‘g‘li Sulaymonga shunday degan edi: “Men bu uyni va Quddusni Isroil qavmlari yashaydigan maskanlar orasidan tanlab olganman. Men to abad o‘sha yerda ulug‘lanaman.</div>
  <div id="8"><sup><a href="https://www.kitobook.com/compare/book/14/33/8/" title="сравнение переводов, параллельные ссылки">8</a></sup> Ular amrlarimni bitta qoldirmay bajarsalar, qulim Muso orqali bergan qonun–qoida va talablarimga rioya qilsalar, Isroil xalqining ota–bobolariga Men belgilagan yerdan haydalishlariga yo‘l qo‘ymayman.”</div>
  <div id="9"><sup><a href="https://www.kitobook.com/compare/book/14/33/9/" title="сравнение переводов, параллельные ссылки">9</a></sup> Manashe Yahudo xalqini va Quddus ahlini shu qadar yo‘ldan ozdirdiki, ular Kan’on yurtidan Egamiz yo‘qotib yuborgan xalqlardan ham ko‘ra, ko‘proq qabih ishlar qildilar.</div>
  <div id="10"><sup><a href="https://www.kitobook.com/compare/book/14/33/10/" title="сравнение переводов, параллельные ссылки">10</a></sup> Egamiz shoh Manasheni va uning xalqini ogohlantirdi, lekin ular quloq solmadilar.</div>
  <div id="11"><sup><a href="https://www.kitobook.com/compare/book/14/33/11/" title="сравнение переводов, параллельные ссылки">11</a></sup> Shuning uchun Egamiz ularga qarshi Ossuriya lashkarboshilarini jo‘natdi. Ular Manasheni asirga oldilar, burnidan halqa o‘tqazib, uni zanjirband qildilar va Bobilga olib keldilar.</div>
  <div id="12"><sup><a href="https://www.kitobook.com/compare/book/14/33/12/" title="сравнение переводов, параллельные ссылки">12</a></sup> U kulfatda qolgach, Egasi Xudodan shafqat so‘rab iltijo qildi, ota–bobolarining Xudosiga bo‘yin egdi.</div>
  <div id="13"><sup><a href="https://www.kitobook.com/compare/book/14/33/13/" title="сравнение переводов, параллельные ссылки">13</a></sup> Iltijo qilganda, Xudo Manashening iltijosini qabul qildi, uni yana Quddusga — o‘z shohligiga qaytardi. Shunda Manashe, Egamiz haqiqatan ham Xudo ekanligini bildi.</div>
  <div id="14"><sup><a href="https://www.kitobook.com/compare/book/14/33/14/" title="сравнение переводов, параллельные ссылки">14</a></sup> Shundan keyin Manashe Dovud qal’asining sharq tomonidagi tashqi devorini tuzatib, uni baland qilib ko‘tartirdi. Bu devor Qidron soyligidagi Gixo‘n bo‘log‘idan to shimoldagi Baliq darvozasigacha va shaharning Ofel degan qismigacha cho‘zilgan edi. Manashe Yahudoning hamma mustahkam shaharlariga lashkarboshilar tayinladi.</div>
  <div id="15"><sup><a href="https://www.kitobook.com/compare/book/14/33/15/" title="сравнение переводов, параллельные ссылки">15</a></sup> Egamizning uyidan begona xudolarning tasvirlarini va o‘zi o‘rnatgan butni olib tashladi, Egamizning uyi turgan tog‘da va Quddusning boshqa joylarida o‘zi qurdirgan qurbongohlarni buzdirib, shahar tashqarisiga chiqartirdi.</div>
  <div id="16"><sup><a href="https://www.kitobook.com/compare/book/14/33/16/" title="сравнение переводов, параллельные ссылки">16</a></sup> So‘ng Egamizning qurbongohini qaytadan qurdirib, qurbongoh ustida tinchlik qurbonliklari va shukrona qurbonliklarini atadi. Yahudo xalqiga: “Isroil xalqining Xudosi — Egamizga sajda qilinglar”, deb farmon berdi.</div>
  <div id="17"><sup><a href="https://www.kitobook.com/compare/book/14/33/17/" title="сравнение переводов, параллельные ссылки">17</a></sup> Xalq boshqa sajdagohlarda qurbonlik qilishda davom etdi. Ammo qilgan barcha qurbonliklarini ular Egasi Xudoga atar edilar.</div>
  <div id="18"><sup><a href="https://www.kitobook.com/compare/book/14/33/18/" title="сравнение переводов, параллельные ссылки">18</a></sup> Manashening boshqa ishlari, Xudoga qilgan ibodati, Isroil xalqining Xudosi — Egamiz nomidan valiylar unga bergan xabarlar “Isroil shohlari tarixi” kitobida yozilgan.</div>
  <div id="19"><sup><a href="https://www.kitobook.com/compare/book/14/33/19/" title="сравнение переводов, параллельные ссылки">19</a></sup> Uning iltijosi va Xudoning bergan javobi, tavba qilmasdan oldin qilgan hamma gunohlari va Xudoga qilgan xiyonati, qurdirgan sajdagohlar, Asheraning ustunlari va sig‘ingan butlar to‘g‘risida valiylar kitobida yozilgan.</div>
  <div id="20"><sup><a href="https://www.kitobook.com/compare/book/14/33/20/" title="сравнение переводов, параллельные ссылки">20</a></sup> Manashe olamdan o‘tib, o‘z uyida dafn qilindi. O‘rniga o‘g‘li Omon shoh bo‘ldi.</div>
  <div id="21"><sup><a href="https://www.kitobook.com/compare/book/14/33/21/" title="сравнение переводов, параллельные ссылки">21</a></sup> Omon shoh bo‘lganda, yigirma ikki yoshda edi. U Quddusda ikki yil hukmdorlik qildi.</div>
  <div id="22"><sup><a href="https://www.kitobook.com/compare/book/14/33/22/" title="сравнение переводов, параллельные ссылки">22</a></sup> Omon ham, otasi Manashe kabi, Egamiz oldida qabih ishlar qildi. Otasi Manashe yasattirgan hamma butlarga qurbonlik qilib, xizmat etdi.</div>
  <div id="23"><sup><a href="https://www.kitobook.com/compare/book/14/33/23/" title="сравнение переводов, параллельные ссылки">23</a></sup> Otasi Manashe Egamizga bo‘yin eggan bo‘lsa, Omon Egamizga bo‘yin egmadi, otasidan ham ko‘proq gunoh orttirdi.</div>
  <div id="24"><sup><a href="https://www.kitobook.com/compare/book/14/33/24/" title="сравнение переводов, параллельные ссылки">24</a></sup> Omonning a’yonlari fitna uyushtirib, uni o‘z saroyida o‘ldirdilar.</div>
  <div id="25"><sup><a href="https://www.kitobook.com/compare/book/14/33/25/" title="сравнение переводов, параллельные ссылки">25</a></sup> Yahudo xalqi o‘z shohi Omonga fitna uyushtirganlarning hammasini o‘ldirib, o‘rniga o‘g‘li Yo‘shiyoni shoh qilib ko‘tardilar.</div>
</div>