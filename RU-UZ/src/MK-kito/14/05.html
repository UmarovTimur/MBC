<div itemprop="articleBody" class="text">
  <div id="1"><sup><a href="https://www.kitobook.com/compare/book/14/05/1/" title="сравнение переводов, параллельные ссылки">1</a></sup> Shunday qilib, Sulaymon Egamizning uyiga oid hamma ishlarni bitirdi. So‘ngra u otasi Dovud nazr qilgan narsalarni olib kelib, kumush, oltin va hamma buyumlarni Xudoning uyi xazinasiga qo‘ydi.</div>
  <div id="2"><sup><a href="https://www.kitobook.com/compare/book/14/05/2/" title="сравнение переводов, параллельные ссылки">2</a></sup> Shundan so‘ng Sulaymon Isroil oqsoqollarini, hamma qabila yo‘lboshchilarini, Isroil xalqi urug‘boshilarini Quddus shahriga to‘pladi. U Egamizningahd sandig‘iniDovud qal’asidan — SiondanEgamizning uyiga olib kelmoqchi edi.</div>
  <div id="3"><sup><a href="https://www.kitobook.com/compare/book/14/05/3/" title="сравнение переводов, параллельные ссылки">3</a></sup> Ularning hammasi yettinchi oyda nishonlanadigan Chayla bayrami paytida shohning huzuriga yig‘ilishdi.</div>
  <div id="4"><sup><a href="https://www.kitobook.com/compare/book/14/05/4/" title="сравнение переводов, параллельные ссылки">4</a></sup> Isroil oqsoqollarining hammasi kelgach, levilarsandiqni yerdan ko‘tarishdi.</div>
  <div id="5"><sup><a href="https://www.kitobook.com/compare/book/14/05/5/" title="сравнение переводов, параллельные ссылки">5</a></sup> Ruhoniylar va levilar sandiq bilan birga Uchrashuv chodirini, chodirdagi barcha muqaddas buyumlarni Egamizning uyiga olib kelishdi.</div>
  <div id="6"><sup><a href="https://www.kitobook.com/compare/book/14/05/6/" title="сравнение переводов, параллельные ссылки">6</a></sup> Shoh Sulaymon va to‘plangan butun Isroil jamoasi sandiqning oldida qo‘ylar, buqalar so‘yib qurbonlik qilishdi. Qurbonlik qilingan qo‘y va buqalar shu qadar ko‘p ediki, hisobiga yetib bo‘lmasdi.</div>
  <div id="7"><sup><a href="https://www.kitobook.com/compare/book/14/05/7/" title="сравнение переводов, параллельные ссылки">7</a></sup> Ruhoniylar Egamizning ahd sandig‘ini unga atalgan joyga — Eng muqaddas xonaga, karublarning qanotlari ostiga qo‘yishdi.</div>
  <div id="8"><sup><a href="https://www.kitobook.com/compare/book/14/05/8/" title="сравнение переводов, параллельные ссылки">8</a></sup> Karublarning qanotlari sandiq usti bo‘ylab cho‘zilgan va sandiq hamda uning xodalarini berkitib turardi.</div>
  <div id="9"><sup><a href="https://www.kitobook.com/compare/book/14/05/9/" title="сравнение переводов, параллельные ссылки">9</a></sup> Xodalar shunchalik uzun ediki, ularning uchi Eng muqaddas xonaning shundaygina oldidan ko‘rinib turardi, boshqa joydan esa ko‘rinmasdi. Xodalar bugungacha ham o‘sha yerda turibdi.</div>
  <div id="10"><sup><a href="https://www.kitobook.com/compare/book/14/05/10/" title="сравнение переводов, параллельные ссылки">10</a></sup> Sandiqning ichida Muso Sinay tog‘ida qo‘ygan ikkita tosh lavhadan boshqa hech narsa yo‘q edi. Isroil xalqi Misrdan chiqqandan keyin Sinay tog‘ida Egamiz ular bilan ahd tuzgan edi.</div>
  <div id="11"><sup><a href="https://www.kitobook.com/compare/book/14/05/11/" title="сравнение переводов, параллельные ссылки">11</a></sup> Bu yerda hozir bo‘lgan ruhoniylarning hammasi, qaysi guruhga qarashli bo‘lishidan qat’iy nazar, o‘zlarini poklagan edilar.</div>
  <div id="12"><sup><a href="https://www.kitobook.com/compare/book/14/05/12/" title="сравнение переводов, параллельные ссылки">12</a></sup> Jamiki levi sozandalari — Osif, Xaman, Yodutun, ularning o‘g‘illari va qarindoshlari mayin zig‘ir matosidan tikilgan liboslarni kiyib olgan edilar. Levilar zang, arfa va liralarni ko‘tarib qurbongohning sharq tomoniga turdilar. Ularning yonidan karnay chaladigan 120 ruhoniy joy oldilar.</div>
  <div id="13"><sup><a href="https://www.kitobook.com/compare/book/14/05/13/" title="сравнение переводов, параллельные ссылки">13</a></sup> Sozandalaru karnaychilar jo‘r bo‘lib, Egamizga hamdu sano va shukrona aytar edilar. Karnay, zang va boshqa sozlar jo‘rligida qo‘shiqchilar Egamizga shunday hamdu sano kuylar edilar: “Egamiz yaxshidir, Uning sodiq sevgisi abadiydir.” Ruhoniylar Xudoning uyidan chiqib ketayotganlarida,</div>
  <div id="14"><sup><a href="https://www.kitobook.com/compare/book/14/05/14/" title="сравнение переводов, параллельные ссылки">14</a></sup> birdaniga uyni bulut qoplab, Egamizning ulug‘vorligi u yerni to‘ldirdi. Shuning uchun ruhoniylar o‘z xizmatini davom ettira olmadilar.</div>
</div>