<div itemprop="articleBody" class="text">
  <div id="1"><sup><a href="https://www.kitobook.com/compare/book/38/12/1/" title="сравнение переводов, параллельные ссылки">1</a></sup> Bashorat. EgamizningIsroil haqida aytgan gaplari. Zamin poydevorini qo‘ygan, falaklarni yoygan, insonga jon ato qilgan Egamiz shunday demoqda:</div>
  <div id="2"><sup><a href="https://www.kitobook.com/compare/book/38/12/2/" title="сравнение переводов, параллельные ссылки">2</a></sup> “Qarab turinglar, Men Quddusni sharob qadahiday qilib qo‘yaman. U o‘zining atrofidagi xalqlarni gandiraklatadigan bo‘ladi. Quddusni qamalga olishganda, Yahudo yurtining qolgan boshqa joylari ham qamalda qoladi.</div>
  <div id="3"><sup><a href="https://www.kitobook.com/compare/book/38/12/3/" title="сравнение переводов, параллельные ссылки">3</a></sup> O‘sha kuni Men Quddusni boshqa xalqlar uchun og‘ir toshday qilib qo‘yaman. Uni ko‘targanlarning hammasi o‘zlariga zarar keltiradilar. Butun yer yuzidagi xalqlar unga qarshi chiqish uchun birlashadilar.</div>
  <div id="4"><sup><a href="https://www.kitobook.com/compare/book/38/12/4/" title="сравнение переводов, параллельные ссылки">4</a></sup> O‘sha kuni, Men har bir otni dahshatga solaman, ularning chavandozlarini esa jinni qilib qo‘yaman, — demoqda Egamiz. — Yahudo xalqiga esa O‘zim g‘amxo‘rlik qilaman. Dushmanlarining otlarini ko‘r qilib qo‘yaman.</div>
  <div id="5"><sup><a href="https://www.kitobook.com/compare/book/38/12/5/" title="сравнение переводов, параллельные ссылки">5</a></sup> Shunda Yahudo urug‘lari o‘zlariga: — Quddus aholisining qudrat manbayi bizning Xudoyimiz, Sarvari Olamdir, — deydilar.</div>
  <div id="6"><sup><a href="https://www.kitobook.com/compare/book/38/12/6/" title="сравнение переводов, параллельные ссылки">6</a></sup> O‘sha kuni Men Yahudo urug‘larini o‘tin orasidagi qizib turgan cho‘g‘day, bug‘doy bog‘lamlari orasidagi mash’aladay qilaman. Ular o‘ngu so‘ldagi, atrofidagi xalqlarni yamlab yutadilar. Quddusdagi odamlar esa osoyishta hayot kechiradilar.</div>
  <div id="7"><sup><a href="https://www.kitobook.com/compare/book/38/12/7/" title="сравнение переводов, параллельные ссылки">7</a></sup> Men, Egangiz avval Yahudo xalqiga g‘alaba beraman. Dovud avlodining va Quddus aholisining shuhrati Yahudoning shuhratidan o‘tmasligi uchun shunday qilaman.</div>
  <div id="8"><sup><a href="https://www.kitobook.com/compare/book/38/12/8/" title="сравнение переводов, параллельные ссылки">8</a></sup> O‘sha kuni Men Quddus aholisini himoya qilaman. Ularning orasidagi eng ojizi ham Dovudday kuchli bo‘ladi. Dovud avlodi esa Mening farishtamday, xuddi O‘zimday ularni boshlab boradi.</div>
  <div id="9"><sup><a href="https://www.kitobook.com/compare/book/38/12/9/" title="сравнение переводов, параллельные ссылки">9</a></sup> Mening rejam o‘sha kuni Quddusga qarshi chiqqan barcha xalqlarni halok qilishdir.</div>
  <div id="10"><sup><a href="https://www.kitobook.com/compare/book/38/12/10/" title="сравнение переводов, параллельные ссылки">10</a></sup> Men Dovud avlodiga, Quddus aholisiga mehr– shafqat va ibodat ruhini yog‘diraman. Ular Menga — o‘zlari nayza sanchiganga qarashadi. Yolg‘iz farzandga aza tutganday, aza tutishadi. To‘ng‘ich farzand uchun motam tutganday motam tutishadi.</div>
  <div id="11"><sup><a href="https://www.kitobook.com/compare/book/38/12/11/" title="сравнение переводов, параллельные ссылки">11</a></sup> O‘sha kuni Quddusdagi dod–faryod Maxido‘ vodiysida Hadad–Rimmon uchun tutilgan azaday katta bo‘ladi.</div>
  <div id="12"><sup><a href="https://www.kitobook.com/compare/book/38/12/12/" title="сравнение переводов, параллельные ссылки">12</a></sup> Butun yurt aza tutadi. Har bir oila alohida aza tutadi: Dovud avlodining oilalari alohida, ularning xotinlari alohida, Natan avlodining oilalari alohida, ularning xotinlari alohida,</div>
  <div id="13"><sup><a href="https://www.kitobook.com/compare/book/38/12/13/" title="сравнение переводов, параллельные ссылки">13</a></sup> Leviy avlodining oilalari alohida, ularning xotinlari alohida, Shimax avlodining oilasi va ularning xotinlari alohida aza tutadilar.</div>
  <div id="14"><sup><a href="https://www.kitobook.com/compare/book/38/12/14/" title="сравнение переводов, параллельные ссылки">14</a></sup> Qolgan oilalar ham o‘zlari alohida aza tutadilar. Ularning xotinlari ham alohida aza tutadilar.”</div>
</div>