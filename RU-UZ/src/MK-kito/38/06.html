<div itemprop="articleBody" class="text">
  <div id="1"><sup><a href="https://www.kitobook.com/compare/book/38/06/1/" title="сравнение переводов, параллельные ссылки">1</a></sup> Men yana tepaga qarab, ikkita bronza tog‘ orasidan chiqib kelayotgan to‘rtta aravani ko‘rdim.</div>
  <div id="2"><sup><a href="https://www.kitobook.com/compare/book/38/06/2/" title="сравнение переводов, параллельные ссылки">2</a></sup> Birinchi aravani qizil, ikkinchi aravani esa qora otlar,</div>
  <div id="3"><sup><a href="https://www.kitobook.com/compare/book/38/06/3/" title="сравнение переводов, параллельные ссылки">3</a></sup> uchinchi aravani oq, to‘rtinchi aravani esa ola–bula otlar tortib kelayotgan edilar. Bu otlarning hammasi kuchli edi.</div>
  <div id="4"><sup><a href="https://www.kitobook.com/compare/book/38/06/4/" title="сравнение переводов, параллельные ссылки">4</a></sup> Men bilan gaplashayotgan farishtadan: — Ey, to‘ram, bular nima? — deb so‘radim.</div>
  <div id="5"><sup><a href="https://www.kitobook.com/compare/book/38/06/5/" title="сравнение переводов, параллельные ссылки">5</a></sup> Farishta shunday javob berdi: — Bular butun olam Rabbiysining huzuridan chiqib kelayotgan to‘rtta samoviy ruhdir.</div>
  <div id="6"><sup><a href="https://www.kitobook.com/compare/book/38/06/6/" title="сравнение переводов, параллельные ссылки">6</a></sup> Qora otli arava shimolga boradi. Oq otlisi esa uning orqasidan ketadi. Ola–bula otli arava janubga boradi.</div>
  <div id="7"><sup><a href="https://www.kitobook.com/compare/book/38/06/7/" title="сравнение переводов, параллельные ссылки">7</a></sup> Ana shu kuchli otlar chiqdilar. Keyin ular borib, yerni aylanib kelishga shoshildilar. Farishta ularga: — Boringlar, yerni ko‘rib chiqinglar, — dedi. Shunda ular borib, aylanib kelishdi.</div>
  <div id="8"><sup><a href="https://www.kitobook.com/compare/book/38/06/8/" title="сравнение переводов, параллельные ссылки">8</a></sup> Keyin farishta meni chaqirib, shunday dedi: — Mana, qara! Otlar shimoliy yurtga borib, u yerda Egamizning Ruhiga tinchlik berishdi.</div>
  <div id="9"><sup><a href="https://www.kitobook.com/compare/book/38/06/9/" title="сравнение переводов, параллельные ссылки">9</a></sup> Egamiz menga quyidagi so‘zlarni ayon qildi:</div>
  <div id="10"><sup><a href="https://www.kitobook.com/compare/book/38/06/10/" title="сравнение переводов, параллельные ссылки">10</a></sup> — Bobildagi surgundan qaytib kelgan Xalday, Toviyo va Yodayodan tilla va kumush ol. O‘sha kuniyoq Zafaniyo o‘g‘li Yo‘shiyoning uyiga bor.</div>
  <div id="11"><sup><a href="https://www.kitobook.com/compare/book/38/06/11/" title="сравнение переводов, параллельные ссылки">11</a></sup> Berilgan kumush va oltindan toj yasagin. Uni Yohuzadax o‘g‘li — oliy ruhoniy Yoshuaning boshiga kiygizgin–da,</div>
  <div id="12"><sup><a href="https://www.kitobook.com/compare/book/38/06/12/" title="сравнение переводов, параллельные ссылки">12</a></sup> unga shunday degin: “Sarvari Olam shunday demoqda: ‘Novda degan odam o‘z turgan joyidan shoxlaydi–da, Mening Ma’badimni quradi.</div>
  <div id="13"><sup><a href="https://www.kitobook.com/compare/book/38/06/13/" title="сравнение переводов, параллельные ссылки">13</a></sup> Mening Ma’badimni quradigan o‘shadir. U shohona ulug‘vorlikka ega bo‘lib, hukmronlik qiladi. Taxtining oldida ruhoniy turadi. Ikkalasi orasida tinchlik, osoyishtalik bo‘ladi.</div>
  <div id="14"><sup><a href="https://www.kitobook.com/compare/book/38/06/14/" title="сравнение переводов, параллельные ссылки">14</a></sup> Bu toj Xalday, Toviyo, Yodayo va Zafaniyo o‘g‘li Yo‘shiyoning qaramog‘ida bo‘ladi. U Mening Ma’badimda yodgorlik bo‘lib qoladi.</div>
  <div id="15"><sup><a href="https://www.kitobook.com/compare/book/38/06/15/" title="сравнение переводов, параллельные ссылки">15</a></sup> Uzoq joylardan odamlar kelib, Mening Ma’badimni qurishga yordam berishadi.’” Ey surgundan qaytib kelganlar, shunda Sarvari Olam meni yuborganini sizlar anglab yetasizlar. Agar sizlar Egangiz Xudoning so‘zlariga yaxshilab quloq solsangizlar, mana shularning hammasi sodir bo‘ladi.</div>
</div>