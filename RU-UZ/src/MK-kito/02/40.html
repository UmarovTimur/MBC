<div itemprop="articleBody" class="text">
  <div id="1"><sup><a href="https://www.kitobook.com/compare/book/02/40/1/" title="сравнение переводов, параллельные ссылки">1</a></sup> Egamiz Musoga aytdi:</div>
  <div id="2"><sup><a href="https://www.kitobook.com/compare/book/02/40/2/" title="сравнение переводов, параллельные ссылки">2</a></sup> “Birinchi oyning birinchi kuni Uchrashuv chodirini — Muqaddas chodirni o‘rnattir.</div>
  <div id="3"><sup><a href="https://www.kitobook.com/compare/book/02/40/3/" title="сравнение переводов, параллельные ссылки">3</a></sup> So‘ng ahd sandig‘i chodirga olib kirilsin, sandiqniichki parda bilan to‘sdir.</div>
  <div id="4"><sup><a href="https://www.kitobook.com/compare/book/02/40/4/" title="сравнение переводов, параллельные ссылки">4</a></sup> Keyin xontaxta olib kirilsin. Xontaxtaga tegishli ashyolarni uning ustiga joylashtir. Chiroqpoya ham olib kirilsin, chiroqpoyaga moychiroqlarni o‘rnashtir.</div>
  <div id="5"><sup><a href="https://www.kitobook.com/compare/book/02/40/5/" title="сравнение переводов, параллельные ссылки">5</a></sup> Oltin tutatqi qurbongohini ahd sandig‘i oldiga qo‘ydir. Muqaddas chodirga kiraverishda pardani osdir.</div>
  <div id="6"><sup><a href="https://www.kitobook.com/compare/book/02/40/6/" title="сравнение переводов, параллельные ссылки">6</a></sup> Qurbonlik kuydiriladigan qurbongohni Uchrashuv chodiriga — Muqaddas chodirga kiraverishda o‘rnashtir.</div>
  <div id="7"><sup><a href="https://www.kitobook.com/compare/book/02/40/7/" title="сравнение переводов, параллельные ссылки">7</a></sup> Qo‘lyuvgichni Uchrashuv chodiri bilan qurbongoh o‘rtasiga o‘rnashtirib, ichiga suv quydir.</div>
  <div id="8"><sup><a href="https://www.kitobook.com/compare/book/02/40/8/" title="сравнение переводов, параллельные ссылки">8</a></sup> Chodir va qurbongohning atrofiga pardadan qilingan to‘siqni o‘rnashtirib, hovliga kiraverishdagi pardani osdir.</div>
  <div id="9"><sup><a href="https://www.kitobook.com/compare/book/02/40/9/" title="сравнение переводов, параллельные ссылки">9</a></sup> Keyin muqaddas qiladigan moyni olib, chodirga va uning hamma ashyolariga surtib chiqib, Menga bag‘ishla. Shunda chodir muqaddas bo‘ladi.</div>
  <div id="10"><sup><a href="https://www.kitobook.com/compare/book/02/40/10/" title="сравнение переводов, параллельные ссылки">10</a></sup> Qurbonlik kuydiriladigan qurbongohga va uning hamma buyumlariga ham moy surtib, Menga bag‘ishla. Shunda qurbongoh g‘oyat muqaddas bo‘ladi.</div>
  <div id="11"><sup><a href="https://www.kitobook.com/compare/book/02/40/11/" title="сравнение переводов, параллельные ссылки">11</a></sup> Qo‘lyuvgichga va uning tagligiga ham moy surtib, Menga bag‘ishla.</div>
  <div id="12"><sup><a href="https://www.kitobook.com/compare/book/02/40/12/" title="сравнение переводов, параллельные ссылки">12</a></sup> Horun bilan o‘g‘illarini Uchrashuv chodiri kiraverishiga olib kel. Hammalarini suv bilan yuv.</div>
  <div id="13"><sup><a href="https://www.kitobook.com/compare/book/02/40/13/" title="сравнение переводов, параллельные ссылки">13</a></sup> So‘ng Horun ruhoniy bo‘lib, Menga xizmat qilishi uchun bag‘ishla: unga muqaddas ruhoniylik liboslarini kiygizib, moy surt.</div>
  <div id="14"><sup><a href="https://www.kitobook.com/compare/book/02/40/14/" title="сравнение переводов, параллельные ссылки">14</a></sup> Shundan keyin Horunning o‘g‘illarini ham olib kelib, ularga ko‘ylak kiygiz.</div>
  <div id="15"><sup><a href="https://www.kitobook.com/compare/book/02/40/15/" title="сравнение переводов, параллельные ссылки">15</a></sup> Otasiga moy surtganingday, ularga ham moy surt, toki ular ruhoniy bo‘lib, Menga xizmat qilishsin. Horun va uning o‘g‘illariga moy surtish bilan ularning o‘zlari ham, nasllari ham avlodlar osha Menga ruhoniy bo‘lib, xizmat qilishlari uchun sen ularga ijozat bergan bo‘lasan.”</div>
  <div id="16"><sup><a href="https://www.kitobook.com/compare/book/02/40/16/" title="сравнение переводов, параллельные ссылки">16</a></sup> Muso Egamiz amr etgan hamma ishlarni bajarib bo‘ldi.</div>
  <div id="17"><sup><a href="https://www.kitobook.com/compare/book/02/40/17/" title="сравнение переводов, параллельные ссылки">17</a></sup> Ikkinchi yilning birinchi oyida, oyning birinchi kuni</div>
  <div id="18"><sup><a href="https://www.kitobook.com/compare/book/02/40/18/" title="сравнение переводов, параллельные ссылки">18</a></sup> Muso Muqaddas chodirni o‘rnattirdi: u hamma tagliklarni joyiga qo‘ydirdi, romlarni o‘rnashtirib, tambalarni joylashtirdi, ustunlarni o‘rnashtirdi.</div>
  <div id="19"><sup><a href="https://www.kitobook.com/compare/book/02/40/19/" title="сравнение переводов, параллельные ссылки">19</a></sup> So‘ngra chodirni tutib turadigan romlar ustiga choyshablar va qoplamalarni tashlatdi. Egamiz amr etganlarning hammasini Muso bajardi.</div>
  <div id="20"><sup><a href="https://www.kitobook.com/compare/book/02/40/20/" title="сравнение переводов, параллельные ссылки">20</a></sup> Keyin ahdning amr va qonunlari yozilgan ikkita tosh lavhani olib, sandiqqa solib qo‘ydi. Xodalarni sandiq halqasidan o‘tkazgach, sandiqning qopqog‘ini sandiq ustiga o‘rnashtirdi.</div>
  <div id="21"><sup><a href="https://www.kitobook.com/compare/book/02/40/21/" title="сравнение переводов, параллельные ссылки">21</a></sup> Sandiqni Muqaddas chodirga olib kirdi. Ichki pardani osib, ahd sandig‘ini to‘sdirib qo‘ydi. Egamiz amr etganlarning hammasini Muso bajardi.</div>
  <div id="22"><sup><a href="https://www.kitobook.com/compare/book/02/40/22/" title="сравнение переводов, параллельные ссылки">22</a></sup> Uchrashuv chodiriga — chodirning shimol tomoniga, ichki pardaning tashqarisiga xontaxtani qo‘ydirdi.</div>
  <div id="23"><sup><a href="https://www.kitobook.com/compare/book/02/40/23/" title="сравнение переводов, параллельные ссылки">23</a></sup> Xontaxta ustiga — Egamizning huzuriga muqaddas nonlarni qo‘ydi. Egamiz amr etganlarning hammasini Muso bajardi.</div>
  <div id="24"><sup><a href="https://www.kitobook.com/compare/book/02/40/24/" title="сравнение переводов, параллельные ссылки">24</a></sup> Uchrashuv chodiriga — xontaxtaning ro‘parasiga, chodirning janub tomoniga chiroqpoyani qo‘ydirdi.</div>
  <div id="25"><sup><a href="https://www.kitobook.com/compare/book/02/40/25/" title="сравнение переводов, параллельные ссылки">25</a></sup> Egamizning huzuriga — chiroqpoyaga moychiroqlarni o‘rnashtirdi. Egamiz amr etganlarning hammasini Muso bajardi.</div>
  <div id="26"><sup><a href="https://www.kitobook.com/compare/book/02/40/26/" title="сравнение переводов, параллельные ссылки">26</a></sup> Uchrashuv chodiridagi ichki pardaning tashqarisiga oltin tutatqi qurbongohini qo‘ydirdi.</div>
  <div id="27"><sup><a href="https://www.kitobook.com/compare/book/02/40/27/" title="сравнение переводов, параллельные ссылки">27</a></sup> Qurbongohda xushbo‘y hidli tutatqi tutattirdi. Egamiz amr etganlarning hammasini Muso bajardi.</div>
  <div id="28"><sup><a href="https://www.kitobook.com/compare/book/02/40/28/" title="сравнение переводов, параллельные ссылки">28</a></sup> Muqaddas chodirga kiraverishda pardani osdirdi.</div>
  <div id="29"><sup><a href="https://www.kitobook.com/compare/book/02/40/29/" title="сравнение переводов, параллельные ссылки">29</a></sup> Uchrashuv chodiriga — Muqaddas chodirga kiraverishda qurbonlik kuydiriladigan qurbongohni o‘rnashtirdi. So‘ng qurbonlik bilan don nazri keltirib, qurbongohda kuydirdi. Egamiz amr etganlarning hammasini Muso bajardi.</div>
  <div id="30"><sup><a href="https://www.kitobook.com/compare/book/02/40/30/" title="сравнение переводов, параллельные ссылки">30</a></sup> Uchrashuv chodiri bilan qurbongoh o‘rtasiga qo‘lyuvgichni o‘rnashtirib, yuvinish uchun ichiga suv quydirdi.</div>
  <div id="31"><sup><a href="https://www.kitobook.com/compare/book/02/40/31/" title="сравнение переводов, параллельные ссылки">31</a></sup> Muso, Horun va Horunning o‘g‘illari Uchrashuv chodiriga kirganlarida yoki qurbongohda nazrlarni kuydirganlarida, qo‘lyuvgichdagi suv bilan oyoq–qo‘llarini yuvishardi.</div>
  <div id="32"><sup><a href="https://www.kitobook.com/compare/book/02/40/32/" title="сравнение переводов, параллельные ссылки">32</a></sup> Egamiz amr etganlarning hammasini Muso bajardi.</div>
  <div id="33"><sup><a href="https://www.kitobook.com/compare/book/02/40/33/" title="сравнение переводов, параллельные ссылки">33</a></sup> So‘ngra Muso chodir bilan qurbongohning atrofiga pardadan qilingan to‘siqni o‘rnashtirib, hovliga kiraverishda pardani osdirdi. Shunday qilib, Muso ishini tugatdi.</div>
  <div id="34"><sup><a href="https://www.kitobook.com/compare/book/02/40/34/" title="сравнение переводов, параллельные ссылки">34</a></sup> Keyin Uchrashuv chodirini — Muqaddas chodirni bulut qopladi,</div>
  <div id="35"><sup><a href="https://www.kitobook.com/compare/book/02/40/35/" title="сравнение переводов, параллельные ссылки">35</a></sup> Egamiz ulug‘vorligi bilan zohir bo‘lib chodirni to‘ldirdi. Shuning uchun Muso chodirga kira olmadi.</div>
  <div id="36"><sup><a href="https://www.kitobook.com/compare/book/02/40/36/" title="сравнение переводов, параллельные ссылки">36</a></sup> Chodirdan bulut ko‘tarilganda, Isroil xalqi har bir to‘xtagan joyidan yo‘lga chiqib sayohatini davom ettirardi.</div>
  <div id="37"><sup><a href="https://www.kitobook.com/compare/book/02/40/37/" title="сравнение переводов, параллельные ссылки">37</a></sup> Bulut ko‘tarilmasdan, to bulut ko‘tariladigan kun kelmaguncha, ular yo‘lga chiqishmasdi.</div>
  <div id="38"><sup><a href="https://www.kitobook.com/compare/book/02/40/38/" title="сравнение переводов, параллельные ссылки">38</a></sup> Shunday qilib, Isroil xalqi butun sayohatlari davomida kunduzi Muqaddas chodir ustida Egamiz zohir bo‘ladigan bulutni, kechasi chodir tepasidagi bulut ichida yonayotgan alangani ko‘rardilar.</div>
</div>