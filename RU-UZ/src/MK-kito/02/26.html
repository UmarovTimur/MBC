<div itemprop="articleBody" class="text">
  <div id="1"><sup><a href="https://www.kitobook.com/compare/book/02/26/1/" title="сравнение переводов, параллельные ссылки">1</a></sup> Endi Muqaddas chodirning o‘ziga kelsak, uning ichki qavatini qildir. U mayin zig‘ir matosidan tikilgan o‘nta choyshabdan iborat bo‘lsin. Ko‘k, safsar va qirmizi iplar bilan karublar tasvirini mahorat bilan ishlatib, bu choyshablarni bezattir.</div>
  <div id="2"><sup><a href="https://www.kitobook.com/compare/book/02/26/2/" title="сравнение переводов, параллельные ссылки">2</a></sup> Har bir choyshabning bo‘yi yigirma sakkiz tirsak, eni to‘rt tirsak bo‘lsin. Hamma choyshablarning o‘lchovi bir xil bo‘lsin.</div>
  <div id="3"><sup><a href="https://www.kitobook.com/compare/book/02/26/3/" title="сравнение переводов, параллельные ссылки">3</a></sup> Choyshablardan beshtasining bo‘yini bir– biri bilan birlashtirib tiktir, qolgan beshtasini ham shunday qildir.</div>
  <div id="4"><sup><a href="https://www.kitobook.com/compare/book/02/26/4/" title="сравнение переводов, параллельные ссылки">4</a></sup> Ulangan ikki bo‘lak choyshabning bir bo‘yiga ko‘k matodan qilingan elliktadan halqa tiktir.</div>
  <div id="5"><sup><a href="https://www.kitobook.com/compare/book/02/26/5/" title="сравнение переводов, параллельные ссылки">5</a></sup> Har ikki tomonga tikilgan halqalar bir–biriga ro‘parama–ro‘para bo‘lsin.</div>
  <div id="6"><sup><a href="https://www.kitobook.com/compare/book/02/26/6/" title="сравнение переводов, параллельные ссылки">6</a></sup> Keyin oltindan ellikta ilgak yasattir, ikkala choyshabning halqalarini ilgaklar bilan bir–biriga ulat. Shunda chodirning ichki qavati bir butun bo‘ladi.</div>
  <div id="7"><sup><a href="https://www.kitobook.com/compare/book/02/26/7/" title="сравнение переводов, параллельные ссылки">7</a></sup> Muqaddas chodirning qoplamasi uchun echki juni matosidan o‘n bitta choyshab tiktir.</div>
  <div id="8"><sup><a href="https://www.kitobook.com/compare/book/02/26/8/" title="сравнение переводов, параллельные ссылки">8</a></sup> Har bitta choyshabning bo‘yi o‘ttiz tirsak, eni to‘rt tirsak bo‘lsin. O‘n bitta choyshabning hammasi bir o‘lchovda bo‘lsin.</div>
  <div id="9"><sup><a href="https://www.kitobook.com/compare/book/02/26/9/" title="сравнение переводов, параллельные ссылки">9</a></sup> Choyshablardan beshtasining bo‘yini bir– biri bilan birlashtirib tiktir, qolgan beshtasini ham shunday qildir.</div>
  <div id="10"><sup><a href="https://www.kitobook.com/compare/book/02/26/10/" title="сравнение переводов, параллельные ссылки">10</a></sup> Ulangan ikki bo‘lak choyshabning bir bo‘yiga ko‘k matodan qilingan elliktadan halqa tiktir.</div>
  <div id="11"><sup><a href="https://www.kitobook.com/compare/book/02/26/11/" title="сравнение переводов, параллельные ссылки">11</a></sup> Keyin bronzadan ellikta ilgak yasat, ikkala choyshabning halqalarini ilgaklar bilan bir–biriga ulat. Shunda chodirning qoplamasi bir butun bo‘ladi. Chodir ustiga qoplamani tashlaganlaringizda, chodirga kiraverishning yuqorisida oltinchisini uzunasi bo‘ylab ikki bukla.</div>
  <div id="12"><sup><a href="https://www.kitobook.com/compare/book/02/26/12/" title="сравнение переводов, параллельные ссылки">12</a></sup> Qoplamaning bo‘yidan qolgan ikki tirsagi chodirning orqasida yerga yoyiladi.</div>
  <div id="13"><sup><a href="https://www.kitobook.com/compare/book/02/26/13/" title="сравнение переводов, параллельные ссылки">13</a></sup> Qoplamaning eni oxiridagi qo‘shimcha bir tirsak chodirning ikki yonboshida yerga osilib turadi va uni butunlay qoplaydi.</div>
  <div id="14"><sup><a href="https://www.kitobook.com/compare/book/02/26/14/" title="сравнение переводов, параллельные ссылки">14</a></sup> Bu qoplama ustiga qo‘yish uchun qizilga bo‘yalgan qo‘chqor terisidan qoplama, so‘ng yumshoq teridan tashqi qoplama qildir.</div>
  <div id="15"><sup><a href="https://www.kitobook.com/compare/book/02/26/15/" title="сравнение переводов, параллельные ссылки">15</a></sup> Akas yog‘ochidan Muqaddas chodirni tutib turadigan romlar yasat.</div>
  <div id="16"><sup><a href="https://www.kitobook.com/compare/book/02/26/16/" title="сравнение переводов, параллельные ссылки">16</a></sup> Har bir romning bo‘yi o‘n tirsak, eni bir yarim tirsak bo‘lsin.</div>
  <div id="17"><sup><a href="https://www.kitobook.com/compare/book/02/26/17/" title="сравнение переводов, параллельные ссылки">17</a></sup> Har bir romning ostida bir–biriga parallel bo‘lgan ikkita tirgak yasat.</div>
  <div id="18"><sup><a href="https://www.kitobook.com/compare/book/02/26/18/" title="сравнение переводов, параллельные ссылки">18</a></sup> Chodirning janub tomonidagi devor uchun yigirmata rom yasat.</div>
  <div id="19"><sup><a href="https://www.kitobook.com/compare/book/02/26/19/" title="сравнение переводов, параллельные ссылки">19</a></sup> Bu romlar ostiga qo‘yish uchun kumushdan qirqta taglik — har bir rom uchun ikkitadan taglik qildir, toki har bir tirgak ostida bitta taglik bo‘lsin.</div>
  <div id="20"><sup><a href="https://www.kitobook.com/compare/book/02/26/20/" title="сравнение переводов, параллельные ссылки">20</a></sup> Chodirning shimol tomonidagi devor uchun yigirmata rom yasat.</div>
  <div id="21"><sup><a href="https://www.kitobook.com/compare/book/02/26/21/" title="сравнение переводов, параллельные ссылки">21</a></sup> Har bir rom ostiga qo‘yish uchun ikkitadan — qirqta kumush taglik yasat.</div>
  <div id="22"><sup><a href="https://www.kitobook.com/compare/book/02/26/22/" title="сравнение переводов, параллельные ссылки">22</a></sup> Chodirning orqadagi — g‘arb tomonidagi devor uchun oltita rom,</div>
  <div id="23"><sup><a href="https://www.kitobook.com/compare/book/02/26/23/" title="сравнение переводов, параллельные ссылки">23</a></sup> chodirning orqasida burchaklar hosil qilish uchun har ikki tomoniga yana bittadan rom yasat.</div>
  <div id="24"><sup><a href="https://www.kitobook.com/compare/book/02/26/24/" title="сравнение переводов, параллельные ссылки">24</a></sup> Bu ikkala romni pastdan va yuqoridan tutashgan devordagi oxirgi romga birlashtir. Bitta burchak hosil qilish uchun bitta halqa bilan yaxlit qilib birlashtir. Bu har ikkala burchak shu yo‘l bilan hosil qilinadi.</div>
  <div id="25"><sup><a href="https://www.kitobook.com/compare/book/02/26/25/" title="сравнение переводов, параллельные ссылки">25</a></sup> Shunday qilib, har bir rom ostiga qo‘yish uchun ikkitadan — o‘n oltita kumush taglikka tayangan sakkizta romdan orqadagi devor qilinadi.</div>
  <div id="26"><sup><a href="https://www.kitobook.com/compare/book/02/26/26/" title="сравнение переводов, параллельные ссылки">26</a></sup> Muqaddas chodirning janub tomonidagi romlarni ushlab turish uchun akas yog‘ochidan beshta tamba,</div>
  <div id="27"><sup><a href="https://www.kitobook.com/compare/book/02/26/27/" title="сравнение переводов, параллельные ссылки">27</a></sup> shimol tomonidagi romlarni ushlab turish uchun ham beshta tamba, orqa tomoni — g‘arb tomonidagi romlarni ushlab turish uchun ham beshta tamba yasat.</div>
  <div id="28"><sup><a href="https://www.kitobook.com/compare/book/02/26/28/" title="сравнение переводов, параллельные ссылки">28</a></sup> Romlarning yarmigacha o‘rnashtirilgan o‘rtadagi tambalar chodirning boshidan oxirigacha cho‘ziladi.</div>
  <div id="29"><sup><a href="https://www.kitobook.com/compare/book/02/26/29/" title="сравнение переводов, параллельные ссылки">29</a></sup> Romlarni oltin bilan qoplatib, tambalarni ushlab tursin, deb oltin halqalarni romlarga birlashtir, tambalarni ham oltin bilan qoplat.</div>
  <div id="30"><sup><a href="https://www.kitobook.com/compare/book/02/26/30/" title="сравнение переводов, параллельные ссылки">30</a></sup> Chodirni Men senga shu yerda — tog‘da ko‘rsatgan namuna bo‘yicha o‘rnashtir.</div>
  <div id="31"><sup><a href="https://www.kitobook.com/compare/book/02/26/31/" title="сравнение переводов, параллельные ссылки">31</a></sup> Mayin zig‘ir matosidan tikilgan ichki pardani qildir. Ko‘k, safsar va qirmizi iplar bilan karublar tasvirini mahorat bilan ishlatib, bu pardani bezattir.</div>
  <div id="32"><sup><a href="https://www.kitobook.com/compare/book/02/26/32/" title="сравнение переводов, параллельные ссылки">32</a></sup> Akas yog‘ochidan to‘rtta ustun yasat. Ustunlarga oltin qoplatib, ularga oltin ilgaklarni mahkamlat. Kumush taglikka ustunlarni bittadan o‘rnashtir va ichki pardani ustundagi ilgaklarga osdir.</div>
  <div id="33"><sup><a href="https://www.kitobook.com/compare/book/02/26/33/" title="сравнение переводов, параллельные ссылки">33</a></sup> Ichki parda chodir shipidagi ilgaklar ostida osilib tursin. Ahd sandig‘i ichki pardaning orqasiga olib kirilsin. Ichki parda Muqaddas xonaniEng muqaddas xonadan ajratib turadi.</div>
  <div id="34"><sup><a href="https://www.kitobook.com/compare/book/02/26/34/" title="сравнение переводов, параллельные ссылки">34</a></sup> Sandiqning qopqog‘i Eng muqaddas xonaga olib kirilsin, uni ahd sandig‘i ustiga qo‘ydir.</div>
  <div id="35"><sup><a href="https://www.kitobook.com/compare/book/02/26/35/" title="сравнение переводов, параллельные ссылки">35</a></sup> Xontaxtani chodirning shimol tomoniga — ichki pardaning tashqarisiga qo‘ydir. Chiroqpoyani esa chodirning janub tomoniga — ichki pardaning tashqarisidagi xontaxtaning ro‘parasiga o‘rnat.</div>
  <div id="36"><sup><a href="https://www.kitobook.com/compare/book/02/26/36/" title="сравнение переводов, параллельные ссылки">36</a></sup> Chodirga kirish joyi uchun mayin zig‘ir matosidan tikilgan parda qildir. Uni ko‘k, safsar va qirmizi iplardan mahorat bilan tiktirib bezattir.</div>
  <div id="37"><sup><a href="https://www.kitobook.com/compare/book/02/26/37/" title="сравнение переводов, параллельные ссылки">37</a></sup> Akas yog‘ochidan beshta ustun yasat, toki pardani ushlab tursin. Ustunlarga oltin qoplatib, ularga oltin ilgaklarni mahkamlat. Eritilgan bronzadan ustunlar ostiga qo‘yish uchun beshta taglik yasat.</div>
</div>