<div itemprop="articleBody" class="text">
  <div id="1"><sup><a href="https://www.kitobook.com/compare/book/02/32/1/" title="сравнение переводов, параллельные ссылки">1</a></sup> Muso tog‘da uzoq qolib ketdi. Xalq Musoning tog‘dan qaytib tushavermaganini ko‘rgach, Horunning yoniga yig‘ilishib, unga aytishdi: — Qani, bizga yo‘l ko‘rsatib boradigan xudo yasab ber. Bizni Misrdan olib chiqqan o‘sha odamga — Musoga nima bo‘lganini bilolmayapmiz.</div>
  <div id="2"><sup><a href="https://www.kitobook.com/compare/book/02/32/2/" title="сравнение переводов, параллельные ссылки">2</a></sup> Shunda Horun odamlarga: — Xotiningizning, o‘g‘lingizning, qizingizning quloqlaridagi oltin sirg‘alarni yechib olib, menga keltiringlar, — dedi.</div>
  <div id="3"><sup><a href="https://www.kitobook.com/compare/book/02/32/3/" title="сравнение переводов, параллельные ссылки">3</a></sup> Shundan keyin jamiki xalq quloqlaridagi oltin sirg‘alarni yechib, Horunga olib keldi.</div>
  <div id="4"><sup><a href="https://www.kitobook.com/compare/book/02/32/4/" title="сравнение переводов, параллельные ссылки">4</a></sup> Horun oltin sirg‘alarni ulardan olib, eritdi. U buqa yasadi, asbobdan foydalanib, oltin bilan qopladi. Keyin odamlar aytdilar: — Ey, Isroil! Mana bizni Misrdan olib chiqqan xudoyimiz!</div>
  <div id="5"><sup><a href="https://www.kitobook.com/compare/book/02/32/5/" title="сравнение переводов, параллельные ссылки">5</a></sup> Horun buni ko‘rgach, oltin buqaning oldiga qurbongoh qurdi. Keyin: “Ertaga Egangizga bag‘ishlangan bayram bo‘ladi”, deb e’lon qildi.</div>
  <div id="6"><sup><a href="https://www.kitobook.com/compare/book/02/32/6/" title="сравнение переводов, параллельные ссылки">6</a></sup> Ertasi kuni xalq saharda turib, kuydiriladigan qurbonliklarni va tinchlik qurbonliklarini keltirdi. O‘tirib yeb–ichishgandan keyin ko‘ngilxushlik qilishdi.</div>
  <div id="7"><sup><a href="https://www.kitobook.com/compare/book/02/32/7/" title="сравнение переводов, параллельные ссылки">7</a></sup> Shunda Egamiz Musoga aytdi: — Hoziroq tush! O‘zing Misrdan olib chiqqan xalqing yo‘ldan ozdi.</div>
  <div id="8"><sup><a href="https://www.kitobook.com/compare/book/02/32/8/" title="сравнение переводов, параллельные ссылки">8</a></sup> Ular Men amr etgan yo‘ldan darrov og‘di. O‘zlariga buqaning tasvirini yasab, unga sajda qilib, qurbonliklar keltirib: “Ey, Isroil! Mana bizni Misrdan olib chiqqan xudoyimiz!” — dedilar.</div>
  <div id="9"><sup><a href="https://www.kitobook.com/compare/book/02/32/9/" title="сравнение переводов, параллельные ссылки">9</a></sup> Egamiz Musoga yana gapirdi: — O‘sha xalqning naqadar o‘jarligini ko‘rib turibman.</div>
  <div id="10"><sup><a href="https://www.kitobook.com/compare/book/02/32/10/" title="сравнение переводов, параллельные ссылки">10</a></sup> Endi Meni to‘xtataman, deb ovora bo‘lma, bu xalqqa shunaqangi g‘azabimni sochamanki, ularni qirib tashlayman. Ey, Muso, ularning o‘rniga sendan buyuk xalq yarataman.</div>
  <div id="11"><sup><a href="https://www.kitobook.com/compare/book/02/32/11/" title="сравнение переводов, параллельные ссылки">11</a></sup> Shunda Muso Egasi Xudoga: — Ey, Egam! Axir, bu xalqni buyuk kuch– qudrating bilan Misrdan O‘zing olib chiqqansan– ku! — deb yolvordi. — O‘z xalqingga O‘zing g‘azabingni sochmagin!</div>
  <div id="12"><sup><a href="https://www.kitobook.com/compare/book/02/32/12/" title="сравнение переводов, параллельные ссылки">12</a></sup> Misrliklar: “Egasi ularni yomon niyat bilan — tog‘larda o‘ldirish uchun, yer yuzidan qirib tashlash uchun bu yerdan olib chiqqan ekan”, deb aytishmasin! Qo‘ygin, bu niyatingdan qaytgin, g‘azabingni sochib, O‘z xalqingni qirib tashlamagin.</div>
  <div id="13"><sup><a href="https://www.kitobook.com/compare/book/02/32/13/" title="сравнение переводов, параллельные ссылки">13</a></sup> O‘z qullaring Ibrohim, Is’hoq va Yoqubga aytganlaringni yodingda tutgin. Sen ularga: “Sizlarning naslingizni osmondagi yulduzlar singari ko‘paytiraman, Men va’da qilgan hamma yerni naslingizga beraman, ular o‘sha yurtga to abad egalik qiladi”, deb O‘z noming bilan ont ichgan eding–ku!</div>
  <div id="14"><sup><a href="https://www.kitobook.com/compare/book/02/32/14/" title="сравнение переводов, параллельные ссылки">14</a></sup> Shunday qilib, Egamiz niyatini o‘zgartirib, aytgan kulfatlarni O‘z xalqining boshiga keltirmaydigan bo‘ldi.</div>
  <div id="15"><sup><a href="https://www.kitobook.com/compare/book/02/32/15/" title="сравнение переводов, параллельные ссылки">15</a></sup> Muso qo‘lida ahdning amr va qonunlari — ikkala tomoniga ham yozuv bitilgan ikkita tosh lavhani olib, tog‘dan qaytib tushdi.</div>
  <div id="16"><sup><a href="https://www.kitobook.com/compare/book/02/32/16/" title="сравнение переводов, параллельные ссылки">16</a></sup> Lavhalar Xudoning ijodi bo‘lib, lavhalardagi yozuvni Xudo o‘yib bitgan edi.</div>
  <div id="17"><sup><a href="https://www.kitobook.com/compare/book/02/32/17/" title="сравнение переводов, параллельные ссылки">17</a></sup> Yoshua xalqning shovqin– suronini eshitib, Musoga: “Qarorgohda urush shovqin–suroni eshitilyapti”, deb aytdi.</div>
  <div id="18"><sup><a href="https://www.kitobook.com/compare/book/02/32/18/" title="сравнение переводов, параллельные ссылки">18</a></sup> Shunda Muso dedi: — Bu g‘oliblarning hayqirig‘i emas, mag‘lublarning faryodi ham emas, Eshitganim — ishratparastlar qo‘shig‘i.</div>
  <div id="19"><sup><a href="https://www.kitobook.com/compare/book/02/32/19/" title="сравнение переводов, параллельные ссылки">19</a></sup> Muso qarorgohga yaqinlashib, buqani, odamlarning ko‘ngilxushligini ko‘rdi. Shunda u g‘azablanib, tog‘ etagida qo‘lidagi lavhalarni uloqtirgan edi, lavhalar chilparchin bo‘ldi.</div>
  <div id="20"><sup><a href="https://www.kitobook.com/compare/book/02/32/20/" title="сравнение переводов, параллельные ссылки">20</a></sup> Muso Isroil xalqi yasagan buqani olib, olovda yoqdi. Uni ezib, kukun qildi–da, suvga sochdi. Suvni Isroil xalqiga ichirdi.</div>
  <div id="21"><sup><a href="https://www.kitobook.com/compare/book/02/32/21/" title="сравнение переводов, параллельные ссылки">21</a></sup> Muso Horunga: — Bu xalq senga nima qilgan ediki, ularni og‘ir gunohga botiribsan? — dedi.</div>
  <div id="22"><sup><a href="https://www.kitobook.com/compare/book/02/32/22/" title="сравнение переводов, параллельные ссылки">22</a></sup> — G‘azablanmang, hazratim, — dedi Horun unga. — Bu xalqning yomonlik qilishga moyilligini bilasiz–ku!</div>
  <div id="23"><sup><a href="https://www.kitobook.com/compare/book/02/32/23/" title="сравнение переводов, параллельные ссылки">23</a></sup> Ular menga: “Bizga yo‘l ko‘rsatib boradigan xudo yasab ber, bizni Misrdan olib chiqqan o‘sha odamga — Musoga nima bo‘lganini bilolmayapmiz”, deb aytishdi.</div>
  <div id="24"><sup><a href="https://www.kitobook.com/compare/book/02/32/24/" title="сравнение переводов, параллельные ссылки">24</a></sup> Men esa ularga: “Kimning oltin sirg‘alari bo‘lsa, ularni menga olib kelinglar”, degan edim, ular oltin sirg‘alarini olib, menga keltirdilar. Oltinlarni olovga tashlaganimda, olov ichidan mana shu buqa kelib chiqdi.</div>
  <div id="25"><sup><a href="https://www.kitobook.com/compare/book/02/32/25/" title="сравнение переводов, параллельные ссылки">25</a></sup> Muso ko‘rdiki, Horun xalqni nazorat qilmay, dushmanlari oldida o‘zlarini masxara qilishlariga yo‘l qo‘yib bergan edi.</div>
  <div id="26"><sup><a href="https://www.kitobook.com/compare/book/02/32/26/" title="сравнение переводов, параллельные ссылки">26</a></sup> Muso qarorgoh kiraverishiga kelib: — Kim Egamiz tomonda bo‘lsa, mening yonimga kelsin! — deb buyurdi. Levi qabilasi odamlari uning yoniga to‘plandi.</div>
  <div id="27"><sup><a href="https://www.kitobook.com/compare/book/02/32/27/" title="сравнение переводов, параллельные ссылки">27</a></sup> Muso ularga dedi: — Isroil xalqining Xudosi — Egamiz shunday aytmoqda: “Har biringiz qilichingizni yoningizga oling. Qarorgohning bu chetidan narigi chetigacha borib qaytib, har biringiz birodaringizni, qo‘shningizni, yaqin qarindoshingizni o‘ldiring.”</div>
  <div id="28"><sup><a href="https://www.kitobook.com/compare/book/02/32/28/" title="сравнение переводов, параллельные ссылки">28</a></sup> Levi qabilasi odamlari Musoning buyrug‘ini bajo qildi. Shu kuni Isroil xalqidan taxminan uch mingta odam halok bo‘ldi.</div>
  <div id="29"><sup><a href="https://www.kitobook.com/compare/book/02/32/29/" title="сравнение переводов, параллельные ссылки">29</a></sup> Muso Levi qabilasi odamlariga: — Bugun Egam sizlarga marhamat qilib, sizlarni o‘zining xizmatiga tayinladi, — dedi. — Hatto o‘g‘illaringizni, aka–ukalaringizni o‘ldirishga to‘g‘ri kelgan bo‘lsa ham, sizlar Unga itoat etdingiz.</div>
  <div id="30"><sup><a href="https://www.kitobook.com/compare/book/02/32/30/" title="сравнение переводов, параллельные ссылки">30</a></sup> Ertasi kuni Muso xalqqa dedi: — Sizlar og‘ir gunoh qildingizlar. Endi men toqqa Egamizning oldiga chiqaman, balki sizlarni gunohlaringizdan poklarman.</div>
  <div id="31"><sup><a href="https://www.kitobook.com/compare/book/02/32/31/" title="сравнение переводов, параллельные ссылки">31</a></sup> Muso Egamizning oldiga qaytib borib, shunday dedi: — Evoh! Bu xalq og‘ir gunoh qilibdi: o‘zlariga oltindan xudo yasabdi.</div>
  <div id="32"><sup><a href="https://www.kitobook.com/compare/book/02/32/32/" title="сравнение переводов, параллельные ссылки">32</a></sup> Ammo endi, ularning gunohini kechirgin, deb Senga iltijo qilaman. Agar kechirmasang, O‘zing yozgan kitobdan mening nomimni o‘chirib tashlagin.</div>
  <div id="33"><sup><a href="https://www.kitobook.com/compare/book/02/32/33/" title="сравнение переводов, параллельные ссылки">33</a></sup> Shunda Egamiz Musoga aytdi: — Kim Menga qarshi gunoh qilgan bo‘lsa, o‘shaning nomini O‘zimning kitobimdan o‘chirib tashlayman.</div>
  <div id="34"><sup><a href="https://www.kitobook.com/compare/book/02/32/34/" title="сравнение переводов, параллельные ссылки">34</a></sup> Endi bor, bu xalqni Men senga aytgan joyga boshla. Mening farishtam sendan oldinda boradi. Shunga qaramay, O‘zim belgilagan kunda Men ularni qilgan gunohi uchun jazolayman.</div>
  <div id="35"><sup><a href="https://www.kitobook.com/compare/book/02/32/35/" title="сравнение переводов, параллельные ссылки">35</a></sup> Shunday qilib, Egamiz ularning boshiga kulfat yubordi, chunki Isroil xalqi Horunga, buqa yasab ber, deb talab qilgan edilar. Horun ularning talabini bajargan.</div>
</div>