<div itemprop="articleBody" class="text">
  <div id="1"><sup><a href="https://www.kitobook.com/compare/book/02/04/1/" title="сравнение переводов, параллельные ссылки">1</a></sup> Shunda Muso: — Isroil xalqi gapimga quloq solmasdan: “Egamiz senga zohir bo‘lmagan”, deb menga ishonmasa, unda nima qilaman? — deb so‘radi.</div>
  <div id="2"><sup><a href="https://www.kitobook.com/compare/book/02/04/2/" title="сравнение переводов, параллельные ссылки">2</a></sup> — Qo‘lingdagi nima? — deb so‘radi Egamiz. — Tayoq, — deb javob berdi Muso.</div>
  <div id="3"><sup><a href="https://www.kitobook.com/compare/book/02/04/3/" title="сравнение переводов, параллельные ссылки">3</a></sup> — Tayoqni yerga tashla! — deb amr qildi Egamiz. Muso tayoqni yerga tashlagan edi, tayoq ilonga aylanib qoldi. Muso darrov ilondan o‘zini olib qochdi.</div>
  <div id="4"><sup><a href="https://www.kitobook.com/compare/book/02/04/4/" title="сравнение переводов, параллельные ссылки">4</a></sup> Egamiz yana Musoga: — Qo‘lingni uzatib, ilonning dumidan ushla! — deb amr berdi. Muso qo‘lini uzatib, ilonning dumidan ushlagan edi, shu zahoti ilon Musoning qo‘lida yana tayoqqa aylanib qoldi.</div>
  <div id="5"><sup><a href="https://www.kitobook.com/compare/book/02/04/5/" title="сравнение переводов, параллельные ссылки">5</a></sup> Shu mo‘jizani ko‘rsatasan! — deb amr berdi Egamiz, — toki Mening xalqim ota–bobolari — Ibrohim, Is’hoq va Yoqubning Xudosi — Men senga zohir bo‘lganimga ishonsinlar.</div>
  <div id="6"><sup><a href="https://www.kitobook.com/compare/book/02/04/6/" title="сравнение переводов, параллельные ссылки">6</a></sup> So‘ngra Egamiz yana: — Qo‘lingni qo‘yningga tiq! — deb amr berdi. Muso qo‘lini qo‘yniga tiqib, chiqargan edi, qo‘liga yara toshib, qorday oppoq bo‘lib qoldi.</div>
  <div id="7"><sup><a href="https://www.kitobook.com/compare/book/02/04/7/" title="сравнение переводов, параллельные ссылки">7</a></sup> — Qo‘lingni yana qo‘yningga tiq! — deb amr berdi Egamiz. Muso qo‘lini yana qo‘yniga tiqib chiqargan edi, qo‘li tanasining qolgan qismi singari, asl holiga qaytdi.</div>
  <div id="8"><sup><a href="https://www.kitobook.com/compare/book/02/04/8/" title="сравнение переводов, параллельные ссылки">8</a></sup> — Agar senga ishonmasalar yoki ko‘rsatgan birinchi mo‘jizangga e’tibor bermasalar, ikkinchi mo‘jizaga ishonadilar, — dedi Egamiz.</div>
  <div id="9"><sup><a href="https://www.kitobook.com/compare/book/02/04/9/" title="сравнение переводов, параллельные ссылки">9</a></sup> — Gapingga quloq solmay, ikkala mo‘jizaga ham ishonmasalar, Nil daryosi suvidan olib, quruq yerga to‘k. Daryodan olib yerga to‘kkan suving qonga aylanadi.</div>
  <div id="10"><sup><a href="https://www.kitobook.com/compare/book/02/04/10/" title="сравнение переводов, параллельные ссылки">10</a></sup> — Yo, Rabbiy! — dedi Muso. — Men, quling, ilgari ham, hozir — sen bilan gaplasha boshlaganimdan buyon ham yaxshi gapira olmayman. Axir, mening tilim chuchuk, sekin gapiraman.</div>
  <div id="11"><sup><a href="https://www.kitobook.com/compare/book/02/04/11/" title="сравнение переводов, параллельные ссылки">11</a></sup> Shunda Egamiz: — Insonga til ato qilgan kim? — dedi. — Insonni kim soqov, kar, ko‘radigan yoki ko‘r qilib yaratadi? Men, Egangiz, emasmi?!</div>
  <div id="12"><sup><a href="https://www.kitobook.com/compare/book/02/04/12/" title="сравнение переводов, параллельные ссылки">12</a></sup> Endi bor! Gaplashganingda, Men sen bilan birga bo‘laman. Nimani gapirishingni Men senga o‘rgatib turaman.</div>
  <div id="13"><sup><a href="https://www.kitobook.com/compare/book/02/04/13/" title="сравнение переводов, параллельные ссылки">13</a></sup> — Yo, Rabbiy! — dedi Muso. — Iltijo qilaman: Mening o‘rnimga boshqasini yubora qolgin.</div>
  <div id="14"><sup><a href="https://www.kitobook.com/compare/book/02/04/14/" title="сравнение переводов, параллельные ссылки">14</a></sup> Shundan keyin Egamiz Musodan qattiq g‘azablanib dedi: — Akang Horun bor–ku! U ham Levi naslidan. Bilaman, u gapga chechan. Ana, o‘zi ham senga peshvoz kelyapti. Akang seni ko‘rib xursand bo‘ladi.</div>
  <div id="15"><sup><a href="https://www.kitobook.com/compare/book/02/04/15/" title="сравнение переводов, параллельные ссылки">15</a></sup> -</div>
  <div id="16"><sup><a href="https://www.kitobook.com/compare/book/02/04/16/" title="сравнение переводов, параллельные ссылки">16</a></sup> Horun sening o‘rningga xalq bilan gaplashadi. Horun nima deyishi lozimligini sen aytasan. Sen u uchun Xudoga — Menga o‘xshagan bo‘lasan. Sizlar gapirganingizda, Men ikkovingiz bilan birga bo‘laman. Har ikkovingizga Men nima qilishingizni aytib turaman.</div>
  <div id="17"><sup><a href="https://www.kitobook.com/compare/book/02/04/17/" title="сравнение переводов, параллельные ссылки">17</a></sup> Mana bu tayog‘ingni qo‘lingga ol, bu mo‘jizalarni tayoq orqali ko‘rsatasan.</div>
  <div id="18"><sup><a href="https://www.kitobook.com/compare/book/02/04/18/" title="сравнение переводов, параллельные ссылки">18</a></sup> Muso qaynatasi Yatroning oldiga qaytib kelib, unga dedi: — Ijozat bering, Misrdagi qabiladoshlarimning yoniga qaytay. Borib bilay–chi, ular haliyam tirikmikan. — Eson–omon bor, — deb Yatro u bilan xayrlashdi.</div>
  <div id="19"><sup><a href="https://www.kitobook.com/compare/book/02/04/19/" title="сравнение переводов, параллельные ссылки">19</a></sup> Muso hamon Midiyonda yashar ekan, Egamiz unga: — Misrga qayt, sening joningni olmoqchi bo‘lganlarning hammasi olamdan o‘tib ketdi, — degan edi.</div>
  <div id="20"><sup><a href="https://www.kitobook.com/compare/book/02/04/20/" title="сравнение переводов, параллельные ссылки">20</a></sup> Shunday qilib, Muso xotini bilan o‘g‘illarini eshakka mindirdi. Xudo, ol, deb tayinlagan tayoqni qo‘liga olib, Misrga boradigan yo‘lga chiqdi.</div>
  <div id="21"><sup><a href="https://www.kitobook.com/compare/book/02/04/21/" title="сравнение переводов, параллельные ссылки">21</a></sup> Egamiz Musoga yana shularni eslatdi: — Misrga borganingda, Men bergan qudrat bilan sen fir’avnning ko‘zi oldida hamma ajoyibotlarni ko‘rsat. Men esa uning yuragini tosh qilib qo‘yaman. U xalqimning ketishiga ijozat bermaydi.</div>
  <div id="22"><sup><a href="https://www.kitobook.com/compare/book/02/04/22/" title="сравнение переводов, параллельные ссылки">22</a></sup> Keyin sen fir’avnga Mening shu gapimni yetkaz: “Egamiz shunday aytmoqda: — Isroil Mening to‘ng‘ich o‘g‘limdir.</div>
  <div id="23"><sup><a href="https://www.kitobook.com/compare/book/02/04/23/" title="сравнение переводов, параллельные ссылки">23</a></sup> Ijozat ber, o‘g‘lim borib, Menga sajda qilsin, deb senga aytgan edim. Ammo sen unga ketishga ijozat bermading. Shuning uchun endi sening to‘ng‘ich o‘g‘lingni nobud qilaman.”</div>
  <div id="24"><sup><a href="https://www.kitobook.com/compare/book/02/04/24/" title="сравнение переводов, параллельные ссылки">24</a></sup> Muso va uning oilasi tunni o‘tkazgani yo‘lda to‘xtadilar. Shu paytda Egamiz Musoga duch keldi–da, sal bo‘lmasa uni o‘ldiray dedi.</div>
  <div id="25"><sup><a href="https://www.kitobook.com/compare/book/02/04/25/" title="сравнение переводов, параллельные ссылки">25</a></sup> Shu zahoti xotini Zippura tosh pichoq olib, o‘g‘lini sunnat qildi. Sunnat terisini Musoning oyoqlariga tekkizib: “Seni men uchun shu sunnat qoni himoya qildi”, dedi.</div>
  <div id="26"><sup><a href="https://www.kitobook.com/compare/book/02/04/26/" title="сравнение переводов, параллельные ссылки">26</a></sup> Shunda Egamiz Musoning hayotini saqladi. Zippura Musoga: “Sen shu sunnat qoni orqali himoya qilinding”, dedi.</div>
  <div id="27"><sup><a href="https://www.kitobook.com/compare/book/02/04/27/" title="сравнение переводов, параллельные ссылки">27</a></sup> So‘ngra Egamiz Horunga: — Musoni kutib olgani sahroga bor! — deb amr berdi. Shunday qilib, Horun Musoni kutib olgani Xudoning muqaddas tog‘iga ketdi. Horun Musoni topgach, u bilan quyuq salomlashdi.</div>
  <div id="28"><sup><a href="https://www.kitobook.com/compare/book/02/04/28/" title="сравнение переводов, параллельные ссылки">28</a></sup> Muso Egamizning unga aytgan hamma gaplarini Horunga gapirib berdi. Bajarishi kerak bo‘lgan hamma mo‘jizalar haqida ham Horunga so‘zlab berdi.</div>
  <div id="29"><sup><a href="https://www.kitobook.com/compare/book/02/04/29/" title="сравнение переводов, параллельные ссылки">29</a></sup> Shunday qilib, Muso bilan Horun Misrga borishgach, Isroilning hamma oqsoqollarini to‘pladilar.</div>
  <div id="30"><sup><a href="https://www.kitobook.com/compare/book/02/04/30/" title="сравнение переводов, параллельные ссылки">30</a></sup> Horun Egamizning Musoga aytgan hamma gaplarini oqsoqollarga so‘zlab berdi. Ularning ko‘zi oldida mo‘jizalarni ko‘rsatdi.</div>
  <div id="31"><sup><a href="https://www.kitobook.com/compare/book/02/04/31/" title="сравнение переводов, параллельные ссылки">31</a></sup> Oqsoqollar eshitib ko‘rganlariga ishondilar. Egamiz o‘z xalqini kuzatib turganini, ular chekkan azoblarni ko‘rganini eshitib, Unga ta’zim etib, sajda qildilar.</div>
</div>