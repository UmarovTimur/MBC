<div itemprop="articleBody" class="text">
  <div id="1"><sup><a href="https://www.kitobook.com/compare/book/02/12/1/" title="сравнение переводов, параллельные ссылки">1</a></sup> Muso bilan Horun Misrda yashar ekanlar, Egamiz ularga quyidagi ko‘rsatmalarni berdi:</div>
  <div id="2"><sup><a href="https://www.kitobook.com/compare/book/02/12/2/" title="сравнение переводов, параллельные ссылки">2</a></sup> “Bu oy sizlar uchun ilk oy, yilning birinchi oyi bo‘ladi.</div>
  <div id="3"><sup><a href="https://www.kitobook.com/compare/book/02/12/3/" title="сравнение переводов, параллельные ссылки">3</a></sup> Isroil xalqining butun jamoasiga yetkazinglar: shu oyning o‘ninchi kuni oila boshliqlari bitta qo‘zi yoki uloqcha tanlaydi. Buni xonadondagilar tanovul qiladi.</div>
  <div id="4"><sup><a href="https://www.kitobook.com/compare/book/02/12/4/" title="сравнение переводов, параллельные ссылки">4</a></sup> Bitta jonliq bir oilaga ko‘plik qiladigan bo‘lsa, oila a’zolarining soni va bir odam tanovul qiladigan go‘sht miqdori hisoblab chiqiladi. So‘ngra o‘sha oila jonliq go‘shtini yonidagi qo‘shnisi bilan bo‘lishadi.</div>
  <div id="5"><sup><a href="https://www.kitobook.com/compare/book/02/12/5/" title="сравнение переводов, параллельные ссылки">5</a></sup> Nuqsonsiz, bir yashar erkak jonliqni tanlab olinglar.</div>
  <div id="6"><sup><a href="https://www.kitobook.com/compare/book/02/12/6/" title="сравнение переводов, параллельные ссылки">6</a></sup> Birinchi oyning o‘n to‘rtinchi kuni kechqurungacha qo‘zilarni alohida saqlanglar. So‘ngra Isroil xalqi jamoasining har bir xonadoni o‘zining qo‘zisini so‘yishi lozim.</div>
  <div id="7"><sup><a href="https://www.kitobook.com/compare/book/02/12/7/" title="сравнение переводов, параллельные ссылки">7</a></sup> So‘ng ular qurbonlikning qonidan olib, qurbonlik go‘shti tanovul qilinadigan uy eshigi kesakisining yonlariga va tepasiga surtishsin.</div>
  <div id="8"><sup><a href="https://www.kitobook.com/compare/book/02/12/8/" title="сравнение переводов, параллельные ссылки">8</a></sup> O‘sha kuni kechqurun go‘shtni olovda pishirib tanovul qilishsin. Go‘shtni xamirturushsiz non va taxir o‘tlar qo‘shib tanovul qilishsin.</div>
  <div id="9"><sup><a href="https://www.kitobook.com/compare/book/02/12/9/" title="сравнение переводов, параллельные ссылки">9</a></sup> Qurbonlik go‘shtining suvda qaynatilganini yoki xomini tanovul qilishmasin. Kalla–tuyoqlariyu ichak– chovoqlarini olovda pishirib yeyishsin.</div>
  <div id="10"><sup><a href="https://www.kitobook.com/compare/book/02/12/10/" title="сравнение переводов, параллельные ссылки">10</a></sup> Go‘shtdan ertalabgacha qolmasin. Agar ortib qolsa, ertalabga qoldirmay olovda kuydiringlar.</div>
  <div id="11"><sup><a href="https://www.kitobook.com/compare/book/02/12/11/" title="сравнение переводов, параллельные ссылки">11</a></sup> Go‘shtni tanovul qilayotganingizda, shay turinglar. Chorig‘ingiz oyog‘ingizda, tayog‘ingiz qo‘lingizda bo‘lsin, tez–tez yenglar. Men, Egangizga, bag‘ishlangan Fisih qurbonligi shudir.</div>
  <div id="12"><sup><a href="https://www.kitobook.com/compare/book/02/12/12/" title="сравнение переводов, параллельные ссылки">12</a></sup> O‘sha tunda Men Misrning bu boshidan narigi chetigacha o‘tib, insonlarning har bir to‘ng‘ich o‘g‘illarini ham, chorvaning birinchi erkak bolasini ham o‘ldiraman. Men, Egangiz, Misrning hamma xudolariga qarshi hukmni ijro etaman.</div>
  <div id="13"><sup><a href="https://www.kitobook.com/compare/book/02/12/13/" title="сравнение переводов, параллельные ссылки">13</a></sup> Eshiklaringizning romiga surtilgan qon yashayotgan uylaringizni belgilaydi. Qonni ko‘rib, sizlarni chetlab o‘taman. Men Misrni jazolaganimda, o‘lat ofatidan sizlar omon qolasizlar.</div>
  <div id="14"><sup><a href="https://www.kitobook.com/compare/book/02/12/14/" title="сравнение переводов, параллельные ссылки">14</a></sup> Bu kunni sizlar to abad esda tutishlaringiz lozim. Har yili bu kunni Men, Egangizga, atalgan bayram qilib nishonlanglar. Bu bayram avlodlaringiz osha doimiy qonun–qoida bo‘lib qolsin.</div>
  <div id="15"><sup><a href="https://www.kitobook.com/compare/book/02/12/15/" title="сравнение переводов, параллельные ссылки">15</a></sup> O‘sha yetti kun davomida xamirturushsiz non tanovul qilinglar. Birinchi kuniyoq uylaringizdagi xamirturushni yo‘qotinglar. Kimki yetti kun davomida xamirturush qo‘shilgan non tanovul qilsa, u Isroil xalqi orasidan yo‘q qilinadi.</div>
  <div id="16"><sup><a href="https://www.kitobook.com/compare/book/02/12/16/" title="сравнение переводов, параллельные ссылки">16</a></sup> Bayramning birinchi kuni ham, yettinchi kuni ham butun xalq muqaddas yig‘inga kelishi lozim. Shu kunlari, ovqat tayyorlashdan tashqari, hech qanday ish qilmanglar.</div>
  <div id="17"><sup><a href="https://www.kitobook.com/compare/book/02/12/17/" title="сравнение переводов, параллельные ссылки">17</a></sup> Xamirturushsiz non bayramini har yili nishonlaysizlar, chunki aynan o‘sha kuni Men sizlarning oilalaringizni va qabilalaringizni Misrdan olib chiqqanman. Bu bayram avlodlaringiz osha nishonlanib, doimiy qonun– qoida bo‘lib qolsin.</div>
  <div id="18"><sup><a href="https://www.kitobook.com/compare/book/02/12/18/" title="сравнение переводов, параллельные ссылки">18</a></sup> Birinchi oyning o‘n to‘rtinchi kuni kechqurundan boshlab shu oyning yigirma birinchi kuni kechqurungacha xamirturushsiz non tanovul qilinglar.</div>
  <div id="19"><sup><a href="https://www.kitobook.com/compare/book/02/12/19/" title="сравнение переводов, параллельные ссылки">19</a></sup> Uylaringizda o‘sha yetti kun davomida aslo xamirturush bo‘lmasin. Kimki xamirturush qo‘shilgan non tanovul qilsa, u asli Isroil naslidanmi, musofirmi, baribir, Isroil xalqining jamoasidan yo‘q qilinadi.</div>
  <div id="20"><sup><a href="https://www.kitobook.com/compare/book/02/12/20/" title="сравнение переводов, параллельные ссылки">20</a></sup> Xamirturush qo‘shilgan nonni hech tanovul qilmanglar. Qayerda yashasangizlar ham, xamirturushsiz non tanovul qilinglar.”</div>
  <div id="21"><sup><a href="https://www.kitobook.com/compare/book/02/12/21/" title="сравнение переводов, параллельные ссылки">21</a></sup> Shundan keyin Muso Isroilning hamma oqsoqollarini chaqirtirib, ularga shunday dedi: — Har bir xonadonga shunday deb aytinglar: “Oilangiz uchun bittadan qo‘zi yoki uloqcha tanlab olib, Fisih ziyofatiga qurbonlik qilinglar.</div>
  <div id="22"><sup><a href="https://www.kitobook.com/compare/book/02/12/22/" title="сравнение переводов, параллельные ссылки">22</a></sup> Keyin issop o‘tidan bir tutam olib, qurbonlikdan yig‘ilgan qon idishiga botiringlar. Qonni uylaringiz eshigi kesakisining yonlariga va tepasiga surtinglar. Tonggacha birortangiz uyingizdan chiqmanglar.</div>
  <div id="23"><sup><a href="https://www.kitobook.com/compare/book/02/12/23/" title="сравнение переводов, параллельные ссылки">23</a></sup> Chunki Egamiz Misr yurti bo‘ylab o‘tib, Misrliklarning to‘ng‘ich o‘g‘illarini uradi. U eshiklaringizning kesakisidagi qonni ko‘rib, uylaringizni chetlab o‘tib ketadi. Azroil uylaringizga kirib, sizlarning to‘ng‘ich o‘g‘illaringizni nobud qilishiga Egamiz yo‘l qo‘ymaydi.</div>
  <div id="24"><sup><a href="https://www.kitobook.com/compare/book/02/12/24/" title="сравнение переводов, параллельные ссылки">24</a></sup> O‘zlaringiz ham, avlodlaringiz ham bu rasm–rusumlarga to abad rioya qilishlaringiz lozim.</div>
  <div id="25"><sup><a href="https://www.kitobook.com/compare/book/02/12/25/" title="сравнение переводов, параллельные ссылки">25</a></sup> Egamiz sizlarga beraman, deb va’da qilgan yurtga kirganlaringizdan keyin ham, bu udumni nishonlayveringlar.</div>
  <div id="26"><sup><a href="https://www.kitobook.com/compare/book/02/12/26/" title="сравнение переводов, параллельные ссылки">26</a></sup> Bolalaringiz sizlardan: — Bu udumning ma’nosi nima? — deb so‘raganlarida, shunday javob beringlar:</div>
  <div id="27"><sup><a href="https://www.kitobook.com/compare/book/02/12/27/" title="сравнение переводов, параллельные ссылки">27</a></sup> — Bu Egamizga bag‘ishlangan Fisih qurbonligidir. Egamiz Misrliklarning to‘ng‘ich o‘g‘illarini halok qilganda, Misrdagi Isroil xalqining uylarini chetlab o‘tib ketdi. Shunday qilib, bizning xonadonlarimizni omon saqlab qoldi.” Shunda Isroil oqsoqollari egilib, sajda qildi.</div>
  <div id="28"><sup><a href="https://www.kitobook.com/compare/book/02/12/28/" title="сравнение переводов, параллельные ссылки">28</a></sup> So‘ngra ular borib, Muso bilan Horunga Egamiz bergan amr bo‘yicha ish tutdilar.</div>
  <div id="29"><sup><a href="https://www.kitobook.com/compare/book/02/12/29/" title="сравнение переводов, параллельные ссылки">29</a></sup> Egamiz yarim kechasi Misrliklarning jamiki to‘ng‘ichlarini — taxtda o‘tirgan fir’avnning to‘ng‘ich o‘g‘lidan tortib zindonda yotgan asirning to‘ng‘ich o‘g‘ligacha o‘ldirdi. Hamma chorvaning birinchi erkak bolasini ham nobud qildi.</div>
  <div id="30"><sup><a href="https://www.kitobook.com/compare/book/02/12/30/" title="сравнение переводов, параллельные ссылки">30</a></sup> O‘sha kecha fir’avn, uning hamma a’yonlari va butun Misr xalqi uyg‘onib ketdi. Butun Misrni qattiq dod–faryod tutdi. Odam nobud bo‘lmagan birorta xonadon yo‘q edi.</div>
  <div id="31"><sup><a href="https://www.kitobook.com/compare/book/02/12/31/" title="сравнение переводов, параллельные ссылки">31</a></sup> O‘sha tundayoq fir’avn Muso bilan Horunni chaqirtirib aytdi: — O‘zlaringiz ham, Isroil xalqingiz ham yo‘qolinglar! Mening yurtimdan chiqib ketinglar! O‘zlaringiz aytganingizday, borib Egangizga sajda qilaveringlar.</div>
  <div id="32"><sup><a href="https://www.kitobook.com/compare/book/02/12/32/" title="сравнение переводов, параллельные ссылки">32</a></sup> Mol–qo‘ylaringizni ham olib ketinglar. Ammo ketayotganingizda, meni duo qilinglar.</div>
  <div id="33"><sup><a href="https://www.kitobook.com/compare/book/02/12/33/" title="сравнение переводов, параллельные ссылки">33</a></sup> “Isroil xalqi yurtimizdan tezroq chiqib ketsin, agar chiqib ketmasa, hammamiz o‘lib ketamiz”, deb Misrliklar ularni qistovga oldilar.</div>
  <div id="34"><sup><a href="https://www.kitobook.com/compare/book/02/12/34/" title="сравнение переводов, параллельные ссылки">34</a></sup> Shunday qilib, Isroil xalqi kiyim–kechaklariga o‘ralgan xamirturush qo‘shilmagan xamir to‘la tog‘oralarini olib, yelkalariga ortishdi.</div>
  <div id="35"><sup><a href="https://www.kitobook.com/compare/book/02/12/35/" title="сравнение переводов, параллельные ссылки">35</a></sup> Isroil xalqi Musoning aytganini qilib, Misrliklardan oltin va kumush taqinchoqlar, kiyim–kechaklar so‘rab olishdi.</div>
  <div id="36"><sup><a href="https://www.kitobook.com/compare/book/02/12/36/" title="сравнение переводов, параллельные ссылки">36</a></sup> Egamiz Misrliklarni shunday qildiki, ular Isroil xalqiga iltifot ko‘rsatdilar. Isroil xalqi nima so‘rasa, ular berdilar. Shu yo‘l bilan Isroil xalqi, g‘olib lashkarday, Misrliklarning boyliklarini olib ketdi.</div>
  <div id="37"><sup><a href="https://www.kitobook.com/compare/book/02/12/37/" title="сравнение переводов, параллельные ссылки">37</a></sup> Isroil xalqi Ramzesdan Suxo‘tga qarab yayov yo‘lga chiqdi. Ular 600.000 tacha erkak bo‘lib, ayollar va bolalar bu hisobga kirmasdi.</div>
  <div id="38"><sup><a href="https://www.kitobook.com/compare/book/02/12/38/" title="сравнение переводов, параллельные ссылки">38</a></sup> Son–sanoqsiz begona xalqlar, ko‘plab mol– qo‘ylar ham ular bilan birga ketdi.</div>
  <div id="39"><sup><a href="https://www.kitobook.com/compare/book/02/12/39/" title="сравнение переводов, параллельные ссылки">39</a></sup> Isroil xalqi Misrdan olib chiqqan xamirturushsiz xamirdan patir non yopdilar. Ular Misrdan shunchalik tez chiqib ketdilarki, yo‘lga yegulik tayyorlagani vaqt topolmagandilar.</div>
  <div id="40"><sup><a href="https://www.kitobook.com/compare/book/02/12/40/" title="сравнение переводов, параллельные ссылки">40</a></sup> Isroil xalqi Misrda 430 yil yashadi.</div>
  <div id="41"><sup><a href="https://www.kitobook.com/compare/book/02/12/41/" title="сравнение переводов, параллельные ссылки">41</a></sup> 430 yilning oxirgi kuni Egamiz xalqining hamma oilalari va qabilalari Misrdan ketdi.</div>
  <div id="42"><sup><a href="https://www.kitobook.com/compare/book/02/12/42/" title="сравнение переводов, параллельные ссылки">42</a></sup> “Bu kun O‘z xalqimni Misrdan olib chiqaman”, deb Egamiz o‘sha tunni ajratib qo‘ygan edi. Isroil xalqi ham avlodlar osha o‘sha tunni ajratib, Egamizga atashlari lozim.</div>
  <div id="43"><sup><a href="https://www.kitobook.com/compare/book/02/12/43/" title="сравнение переводов, параллельные ссылки">43</a></sup> Keyin Egamiz Muso bilan Horunga aytdi: “Sizlar rioya qilishingiz lozim bo‘lgan Fisih ziyofatining qonun–qoidalari quyidagichadir: Isroil xalqiga qondosh bo‘lmagan odam Fisih taomidan tanovul qilmaydi.</div>
  <div id="44"><sup><a href="https://www.kitobook.com/compare/book/02/12/44/" title="сравнение переводов, параллельные ссылки">44</a></sup> Lekin sotib olgan qullaringiz sunnat qilingandan keyin Fisih taomidan tanovul qilsa bo‘ladi.</div>
  <div id="45"><sup><a href="https://www.kitobook.com/compare/book/02/12/45/" title="сравнение переводов, параллельные ссылки">45</a></sup> Musofirlar va mardikorlar ham bu taomdan tanovul qilishmaydi.</div>
  <div id="46"><sup><a href="https://www.kitobook.com/compare/book/02/12/46/" title="сравнение переводов, параллельные ссылки">46</a></sup> Taomlar qaysi uyda tayyorlangan bo‘lsa, hammasi o‘sha uyda tanovul qilinishi lozim. Tashqariga taom olib chiqilmaydi. Fisih ziyofatiga atab qurbonlik qilingan birorta ham hayvonning suyagi sindirilmaydi.</div>
  <div id="47"><sup><a href="https://www.kitobook.com/compare/book/02/12/47/" title="сравнение переводов, параллельные ссылки">47</a></sup> Isroil xalqining butun jamoasi Fisih ziyofatini nishonlaydi.</div>
  <div id="48"><sup><a href="https://www.kitobook.com/compare/book/02/12/48/" title="сравнение переводов, параллельные ссылки">48</a></sup> Yonlaringizdagi biror musofir Men, Egangizga, bag‘ishlangan Fisih ziyofatini nishonlamoqchi bo‘lsa, oldin uning xonadonidagi hamma erkaklar sunnat qilinishi lozim. Shundan keyingina Isroil xalqiga qondosh bo‘lgan odamlardan biriday, Isroil jamoasiga qo‘shilib, Fisih ziyofatini nishonlaydi. Sunnat qilinmaganlarning hech qaysisi Fisih taomidan tanovul qilishi mumkin emas.</div>
  <div id="49"><sup><a href="https://www.kitobook.com/compare/book/02/12/49/" title="сравнение переводов, параллельные ссылки">49</a></sup> Shu yerning tub aholisi uchun ham, oralaringizda yashayotgan musofir uchun ham qonun o‘shadir.”</div>
  <div id="50"><sup><a href="https://www.kitobook.com/compare/book/02/12/50/" title="сравнение переводов, параллельные ссылки">50</a></sup> Egamizning Muso va Horun orqali bergan qonun–qoidalarini Isroil xalqi bajardilar.</div>
  <div id="51"><sup><a href="https://www.kitobook.com/compare/book/02/12/51/" title="сравнение переводов, параллельные ссылки">51</a></sup> Shunday qilib, o‘sha kuniyoq Egamiz Isroil oilalarini va qabilalarini Misrdan olib chiqdi.</div>
</div>