<div itemprop="articleBody" class="text">
  <div id="1"><sup><a href="https://www.kitobook.com/compare/book/02/25/1/" title="сравнение переводов, параллельные ссылки">1</a></sup> Egamiz Sinay tog‘ida Musoga dedi:</div>
  <div id="2"><sup><a href="https://www.kitobook.com/compare/book/02/25/2/" title="сравнение переводов, параллельные ссылки">2</a></sup> “Isroil xalqiga, Egamizganazr qilinglar, deb ayt. Menga chin ko‘ngildan nazr qilgan odamning nazrini qabul qil.</div>
  <div id="3"><sup><a href="https://www.kitobook.com/compare/book/02/25/3/" title="сравнение переводов, параллельные ссылки">3</a></sup> Quyidagilar sen ulardan qabul qilib oladigan nazrlardir: oltin, kumush, bronza,</div>
  <div id="4"><sup><a href="https://www.kitobook.com/compare/book/02/25/4/" title="сравнение переводов, параллельные ссылки">4</a></sup> ko‘k, safsar, qirmizi rangli ip, mayin zig‘ir matosi, echki juni,</div>
  <div id="5"><sup><a href="https://www.kitobook.com/compare/book/02/25/5/" title="сравнение переводов, параллельные ссылки">5</a></sup> qizilga bo‘yalgan qo‘chqor terisi, yumshoq teri, akas yog‘ochi,</div>
  <div id="6"><sup><a href="https://www.kitobook.com/compare/book/02/25/6/" title="сравнение переводов, параллельные ссылки">6</a></sup> moychiroqlar uchun zaytun moyi, muqaddas qiladigan moy uchun ziravorlar, xushbo‘y hidli tutatqi uchun ziravorlar,</div>
  <div id="7"><sup><a href="https://www.kitobook.com/compare/book/02/25/7/" title="сравнение переводов, параллельные ссылки">7</a></sup> efodga taqiladigan aqiq va ko‘krakpechga taqiladigan boshqa qimmatbaho toshlar.</div>
  <div id="8"><sup><a href="https://www.kitobook.com/compare/book/02/25/8/" title="сравнение переводов, параллельные ссылки">8</a></sup> Isroil xalqi Men uchun muqaddas maskan barpo qilishsin, toki Men Isroil xalqi orasida istiqomat qilayin.</div>
  <div id="9"><sup><a href="https://www.kitobook.com/compare/book/02/25/9/" title="сравнение переводов, параллельные ссылки">9</a></sup> Bu Muqaddas chodirni va uning hamma jihozlarini Men senga ko‘rsatadigan namunaga muvofiq yasat.</div>
  <div id="10"><sup><a href="https://www.kitobook.com/compare/book/02/25/10/" title="сравнение переводов, параллельные ссылки">10</a></sup> Akas yog‘ochidan sandiq yasat. Sandiqning uzunligi ikki yarim tirsak, eni bir yarim tirsak, bo‘yi bir yarim tirsak bo‘lsin.</div>
  <div id="11"><sup><a href="https://www.kitobook.com/compare/book/02/25/11/" title="сравнение переводов, параллельные ссылки">11</a></sup> Sandiqning ichkariyu tashqarisini toza oltin bilan qoplat. Aylanasiga oltin gulchambar qildir.</div>
  <div id="12"><sup><a href="https://www.kitobook.com/compare/book/02/25/12/" title="сравнение переводов, параллельные ссылки">12</a></sup> Sandiq uchun eritilgan oltindan to‘rtta halqa yasatib, to‘rtala oyog‘iga mahkamlat: ikkita halqa bir tomonida, ikkita halqa ikkinchi tomonida bo‘lsin.</div>
  <div id="13"><sup><a href="https://www.kitobook.com/compare/book/02/25/13/" title="сравнение переводов, параллельные ссылки">13</a></sup> Keyin akas yog‘ochidan xodalar yasatib, xodalarni oltin bilan qoplat.</div>
  <div id="14"><sup><a href="https://www.kitobook.com/compare/book/02/25/14/" title="сравнение переводов, параллельные ссылки">14</a></sup> Xodalarni sandiqning ikkala tomonidagi halqadan o‘tkaz, toki xodalar yordamida sandiqni ko‘tarib yurishsin.</div>
  <div id="15"><sup><a href="https://www.kitobook.com/compare/book/02/25/15/" title="сравнение переводов, параллельные ссылки">15</a></sup> Xodalar sandiqning halqalaridan ayirib olinmasin, doimo tursin.</div>
  <div id="16"><sup><a href="https://www.kitobook.com/compare/book/02/25/16/" title="сравнение переводов, параллельные ссылки">16</a></sup> Men senga beradigan ahdning amr va qonunlari yozilgan ikkita tosh lavhani sandiqqa solib qo‘y.</div>
  <div id="17"><sup><a href="https://www.kitobook.com/compare/book/02/25/17/" title="сравнение переводов, параллельные ссылки">17</a></sup> Toza oltindan sandiqning qopqog‘ini yasat. Bu qopqoqning uzunligi ikki yarim tirsak, eni bir yarim tirsak bo‘lsin.</div>
  <div id="18"><sup><a href="https://www.kitobook.com/compare/book/02/25/18/" title="сравнение переводов, параллельные ссылки">18</a></sup> Shu bilan birga, oltindan ikkita karub yasat: ikkala karubni ham qopqoqning ikki chetiga zarb urib yasat.</div>
  <div id="19"><sup><a href="https://www.kitobook.com/compare/book/02/25/19/" title="сравнение переводов, параллельные ссылки">19</a></sup> Bitta karub qopqoqning bir chetida, ikkinchi karub ikkinchi chetida bo‘lib, har ikkalasi qopqoq bilan bir butunni tashkil qilsin.</div>
  <div id="20"><sup><a href="https://www.kitobook.com/compare/book/02/25/20/" title="сравнение переводов, параллельные ссылки">20</a></sup> Karublarning tepaga ko‘tarilgan qanotlari qopqoqni berkitib tursin. Ular yuzma–yuz turib, qopqoqqa qaragan bo‘lsin.</div>
  <div id="21"><sup><a href="https://www.kitobook.com/compare/book/02/25/21/" title="сравнение переводов, параллельные ссылки">21</a></sup> Qopqoqni sandiqning ustiga qo‘y. Men senga beradigan ikkita tosh lavhani sandiqqa sol.</div>
  <div id="22"><sup><a href="https://www.kitobook.com/compare/book/02/25/22/" title="сравнение переводов, параллельные ссылки">22</a></sup> Ahd sandig‘i ustida Men sen bilan uchrashaman. Karublar o‘rtasidagi gunohdan poklash joyi tepasidan Men senga gapirib, Isroil xalqi uchun hamma amrlarimni senga beraman.</div>
  <div id="23"><sup><a href="https://www.kitobook.com/compare/book/02/25/23/" title="сравнение переводов, параллельные ссылки">23</a></sup> Akas yog‘ochidan xontaxta yasat. Xontaxtaning uzunligi ikki tirsak, eni bir tirsak, bo‘yi bir yarim tirsak bo‘lsin.</div>
  <div id="24"><sup><a href="https://www.kitobook.com/compare/book/02/25/24/" title="сравнение переводов, параллельные ссылки">24</a></sup> Xontaxtani toza oltin bilan qoplatib, chetlariga aylantirib oltin gulchambar yasat.</div>
  <div id="25"><sup><a href="https://www.kitobook.com/compare/book/02/25/25/" title="сравнение переводов, параллельные ссылки">25</a></sup> Yana xontaxtaning atrofi bo‘ylab to‘rt enli qilib oltin bilan qoplangan taxta qildirib, uni xontaxta oyoqlariga mahkamlat. Oltin gulchambarni xontaxtaning aylanasi bo‘ylab taxta ustiga qildir.</div>
  <div id="26"><sup><a href="https://www.kitobook.com/compare/book/02/25/26/" title="сравнение переводов, параллельные ссылки">26</a></sup> Yana to‘rtta oltin halqa yasatib, har birini taxta mahkamlangan joyning yoniga — to‘rtala burchagidagi to‘rtala oyog‘iga o‘rnashtir.</div>
  <div id="27"><sup><a href="https://www.kitobook.com/compare/book/02/25/27/" title="сравнение переводов, параллельные ссылки">27</a></sup> Akas yog‘ochidan ikkita xoda yasatib, ularni oltin bilan qoplat.</div>
  <div id="28"><sup><a href="https://www.kitobook.com/compare/book/02/25/28/" title="сравнение переводов, параллельные ссылки">28</a></sup> Bu yog‘ochlarni halqalardan o‘tkazib, xontaxtani ko‘tarib yurish uchun foydalan.</div>
  <div id="29"><sup><a href="https://www.kitobook.com/compare/book/02/25/29/" title="сравнение переводов, параллельные ссылки">29</a></sup> Xontaxtaga qo‘yiladigan lagan, piyolalar, sharob nazr qilish uchun ko‘za va kosalar yasat. Bu buyumlarni toza oltindan yasat.</div>
  <div id="30"><sup><a href="https://www.kitobook.com/compare/book/02/25/30/" title="сравнение переводов, параллельные ссылки">30</a></sup> Mening huzurimdagi xontaxtada doim muqaddas nonlar tursin.</div>
  <div id="31"><sup><a href="https://www.kitobook.com/compare/book/02/25/31/" title="сравнение переводов, параллельные ссылки">31</a></sup> Toza, zarb qilingan oltindan chiroqpoya yasat. Butun chiroqpoya va uning bezaklari bir butun qilib yasalsin. Chiroqpoyaning tagligi, tanasi, kurtakli gulga o‘xshash shakldagi piyolalari bo‘lsin.</div>
  <div id="32"><sup><a href="https://www.kitobook.com/compare/book/02/25/32/" title="сравнение переводов, параллельные ссылки">32</a></sup> Yana chiroqpoyaning tanasidan oltita shoxcha chiqarilsin: uchta shoxchasi bir yonidan, uchta shoxchasi ikkinchi yonidan chiqarilsin.</div>
  <div id="33"><sup><a href="https://www.kitobook.com/compare/book/02/25/33/" title="сравнение переводов, параллельные ссылки">33</a></sup> Chiroqpoyaning tanasidan chiqadigan shoxchalarning har birida kurtakli bodom guliga o‘xshash shakldagi uchta piyola bo‘lsin.</div>
  <div id="34"><sup><a href="https://www.kitobook.com/compare/book/02/25/34/" title="сравнение переводов, параллельные ссылки">34</a></sup> Chiroqpoyaning tanasida kurtakli bodom guliga o‘xshash shakldagi to‘rtta piyola bo‘lsin.</div>
  <div id="35"><sup><a href="https://www.kitobook.com/compare/book/02/25/35/" title="сравнение переводов, параллельные ссылки">35</a></sup> Chiroqpoyaning tanasidan chiqadigan shoxchalarning har juftida bu kurtaklardan uchtasi birin–ketin tizilib tursin.</div>
  <div id="36"><sup><a href="https://www.kitobook.com/compare/book/02/25/36/" title="сравнение переводов, параллельные ссылки">36</a></sup> Chiroqpoya, shoxchalari va kurtaklari bilan bitta qilib zarb qilingan toza oltinning yaxlit bo‘lagidan yasalishi lozim.</div>
  <div id="37"><sup><a href="https://www.kitobook.com/compare/book/02/25/37/" title="сравнение переводов, параллельные ссылки">37</a></sup> Chiroqpoyaga yettita moychiroq yasatib, unga hammasini o‘rnashtir, toki moychiroqlar chiroqpoyaning old tomonini yoritib tursin.</div>
  <div id="38"><sup><a href="https://www.kitobook.com/compare/book/02/25/38/" title="сравнение переводов, параллельные ссылки">38</a></sup> Moychiroqlarga qarab turish uchun toza oltindan qisqichlar va patnislar yasat.</div>
  <div id="39"><sup><a href="https://www.kitobook.com/compare/book/02/25/39/" title="сравнение переводов, параллельные ссылки">39</a></sup> Chiroqpoyani va bu buyumlarni ikki pud toza oltindan yasashsin.</div>
  <div id="40"><sup><a href="https://www.kitobook.com/compare/book/02/25/40/" title="сравнение переводов, параллельные ссылки">40</a></sup> Ehtiyot bo‘l, o‘sha hamma buyumlarni Men senga shu yerda — tog‘da ko‘rsatgan namunaga muvofiq yasat.</div>
</div>