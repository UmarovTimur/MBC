<div itemprop="articleBody" class="text">
  <div id="1"><sup><a href="https://www.kitobook.com/compare/book/52/03/1/" title="сравнение переводов, параллельные ссылки">1</a></sup> Xo‘sh, yahudiylarning qanday ustunligi bor? Yoki sunnatning nima foydasi bor?</div>
  <div id="2"><sup><a href="https://www.kitobook.com/compare/book/52/03/2/" title="сравнение переводов, параллельные ссылки">2</a></sup> Yahudiylar har jihatdan katta ustunlikka egadirlar. Bu ustunlik eng avval shundan iboratki, Xudoning kalomi ularga ishonib topshirilgan.</div>
  <div id="3"><sup><a href="https://www.kitobook.com/compare/book/52/03/3/" title="сравнение переводов, параллельные ссылки">3</a></sup> Ularning ba’zilari ishonmagan bo‘lsa, nima bo‘pti? Ularning ishonmaganligi Xudoning sadoqatini bekor qiladimi?</div>
  <div id="4"><sup><a href="https://www.kitobook.com/compare/book/52/03/4/" title="сравнение переводов, параллельные ссылки">4</a></sup> Yo‘q, aslo! Axir, har bir inson yolg‘onchi bo‘lsa ham, Xudo haqdir. Muqaddas Bitiklarda Xudo haqida shunday yozilgan–ku: “Shu bois hukm qilganingda Sen barhaqsan, Qoralaganingda doimo to‘g‘ri bo‘lib chiqasan.”</div>
  <div id="5"><sup><a href="https://www.kitobook.com/compare/book/52/03/5/" title="сравнение переводов, параллельные ссылки">5</a></sup> Insoniy fikr yuritib aytayin: Agar bizning qabihligimiz Xudoning odilligini yanada ochiqroq ko‘rsatsa, nima ham derdik?! Boshimizga qahr– g‘azab yog‘dirgani uchun Xudo adolatsizmi?!</div>
  <div id="6"><sup><a href="https://www.kitobook.com/compare/book/52/03/6/" title="сравнение переводов, параллельные ссылки">6</a></sup> Yo‘q, aslo! Xudo odildir. Xudo adolatsiz bo‘lganda edi, qanday qilib dunyoni hukm qila olardi?!</div>
  <div id="7"><sup><a href="https://www.kitobook.com/compare/book/52/03/7/" title="сравнение переводов, параллельные ссылки">7</a></sup> Mening yolg‘onchiligim Xudoning haqligiga urg‘u berib, Unga yanada ko‘proq shon– shuhrat keltirar ekan, nima uchun men gunohkor sifatida mahkum qilinyapman?</div>
  <div id="8"><sup><a href="https://www.kitobook.com/compare/book/52/03/8/" title="сравнение переводов, параллельные ссылки">8</a></sup> Shunday ekan, “Yaxshilik kelib chiqsin, deb yomonlik qilaveraylik”, — deyishimiz kerakmi?! Ba’zilar bizga tuhmat qilib, o‘shanday ta’lim beryapti, deb aytmoqdalar. Bunday tuhmat qilganlar jazoga loyiqdir.</div>
  <div id="9"><sup><a href="https://www.kitobook.com/compare/book/52/03/9/" title="сравнение переводов, параллельные ссылки">9</a></sup> Xo‘sh, biz, yahudiylar boshqalardan ustunmizmi? Yo‘q, aslo! Yuqorida isbotlab o‘tganimday, xoh yahudiy bo‘lsin, xoh g‘ayriyahudiy bo‘lsin, har bir inson gunohning hokimiyati ostidadir.</div>
  <div id="10"><sup><a href="https://www.kitobook.com/compare/book/52/03/10/" title="сравнение переводов, параллельные ссылки">10</a></sup> Axir, Muqaddas Bitiklarda quyidagiday yozilgan–ku: “Solih hech bir kimsa yo‘qdir, Hatto bironta ham yo‘q!</div>
  <div id="11"><sup><a href="https://www.kitobook.com/compare/book/52/03/11/" title="сравнение переводов, параллельные ссылки">11</a></sup> Bironta ham idrokli zot yo‘q, Hech kim Xudoga yuz burmaydi.</div>
  <div id="12"><sup><a href="https://www.kitobook.com/compare/book/52/03/12/" title="сравнение переводов, параллельные ссылки">12</a></sup> Hammasi yo‘ldan ozgan, birday buzilgan, Yaxshilik qiluvchi bir kimsa yo‘qdir, Hatto bironta ham yo‘q!</div>
  <div id="13"><sup><a href="https://www.kitobook.com/compare/book/52/03/13/" title="сравнение переводов, параллельные ссылки">13</a></sup> Og‘izlari ochilgan qabr kabidir, Ular yolg‘on gapiradi. Tillaridan ilon zahri tomadi.</div>
  <div id="14"><sup><a href="https://www.kitobook.com/compare/book/52/03/14/" title="сравнение переводов, параллельные ссылки">14</a></sup> Ularning og‘zidan la’nat, achchiq so‘zlar chiqadi.</div>
  <div id="15"><sup><a href="https://www.kitobook.com/compare/book/52/03/15/" title="сравнение переводов, параллельные ссылки">15</a></sup> Ularning oyoqlari qon to‘kishga shoshiladi,</div>
  <div id="16"><sup><a href="https://www.kitobook.com/compare/book/52/03/16/" title="сравнение переводов, параллельные ссылки">16</a></sup> Qadamidan halokatu vayrona keladi.</div>
  <div id="17"><sup><a href="https://www.kitobook.com/compare/book/52/03/17/" title="сравнение переводов, параллельные ссылки">17</a></sup> Ular tinchlik yo‘llarini bilmaydi,</div>
  <div id="18"><sup><a href="https://www.kitobook.com/compare/book/52/03/18/" title="сравнение переводов, параллельные ссылки">18</a></sup> Ular Xudodan qo‘rqmaydi.”</div>
  <div id="19"><sup><a href="https://www.kitobook.com/compare/book/52/03/19/" title="сравнение переводов, параллельные ссылки">19</a></sup> Biz bilamizki, qonun neki buyurgan bo‘lsa, qonunga qaram bo‘lganlarga buyurgan, toki har bir og‘iz yumilsin va butun dunyo Xudo oldida javobgar bo‘lsin.</div>
  <div id="20"><sup><a href="https://www.kitobook.com/compare/book/52/03/20/" title="сравнение переводов, параллельные ссылки">20</a></sup> Zotan qonunga amal qilsa–da, hech kim Xudoning oldida oqlana olmaydi, chunki qonun insonga o‘z gunohkorligini yanada aniqroq ko‘rsatadi.</div>
  <div id="21"><sup><a href="https://www.kitobook.com/compare/book/52/03/21/" title="сравнение переводов, параллельные ссылки">21</a></sup> Mana endi qonunga aloqasiz ravishda oqlanish yo‘lini Xudoning O‘zi aniq ko‘rsatdi. Bu haqda Tavrot va payg‘ambarlar guvohlik beradi.</div>
  <div id="22"><sup><a href="https://www.kitobook.com/compare/book/52/03/22/" title="сравнение переводов, параллельные ссылки">22</a></sup> Biz Iso Masihga bo‘lgan imonimiz orqali Xudoning oldida oqlanamiz. Odamlar orasida hech bir farq yo‘q.</div>
  <div id="23"><sup><a href="https://www.kitobook.com/compare/book/52/03/23/" title="сравнение переводов, параллельные ссылки">23</a></sup> Axir, hamma gunoh qilgan va Xudoning ulug‘vorligidan mahrumdir.</div>
  <div id="24"><sup><a href="https://www.kitobook.com/compare/book/52/03/24/" title="сравнение переводов, параллельные ссылки">24</a></sup> Lekin gunohkorlar Iso Masih orqali gunohlaridan ozod bo‘ladilar. Ular oqlanishga loyiq bo‘lmasalarda, Xudoning inoyati bilan oqlanadilar.</div>
  <div id="25"><sup><a href="https://www.kitobook.com/compare/book/52/03/25/" title="сравнение переводов, параллельные ссылки">25</a></sup> 26Xudo Iso Masihni bu dunyoga yubordi. Masihga ishonganlarning hammasi Uning to‘kilgan qoni orqali Xudo bilan yarashdilar.</div>
  <div id="26"><sup><a href="https://www.kitobook.com/compare/book/52/03/26/" title="сравнение переводов, параллельные ссылки">26</a></sup> Shunday qilib, Xudo O‘zining adolatini namoyon qiladi. U oldin sabr–toqat qilib, ilgari qilingan gunohlarni jazosiz qoldirgan edi, endi esa Iso Masihga ishonganlarni oqlab, O‘zining haq ekanligini ko‘rsatmoqda.</div>
  <div id="27"><sup><a href="https://www.kitobook.com/compare/book/52/03/27/" title="сравнение переводов, параллельные ссылки">27</a></sup> Endi maqtanishga arzigulik narsamiz qoldimi? Yo‘q, maqtovga o‘rin yo‘q. Qanday qilib? Amrlarni bajo keltirishni talab qiluvchi qonunga ko‘rami? Yo‘q, insonlar imon orqali oqlanganda maqtanishga hech o‘rin qolmaydi.</div>
  <div id="28"><sup><a href="https://www.kitobook.com/compare/book/52/03/28/" title="сравнение переводов, параллельные ссылки">28</a></sup> Biz qanoat hosil qildikki, inson qonun talablarini bajo qilish orqali emas, balki imon orqali oqlanadi.</div>
  <div id="29"><sup><a href="https://www.kitobook.com/compare/book/52/03/29/" title="сравнение переводов, параллельные ссылки">29</a></sup> Nahotki Xudo faqat yahudiylarning Xudosi bo‘lsa?! U boshqa xalqlarning ham Xudosi emasmi? Albatta, U boshqa xalqlarning ham Xudosi.</div>
  <div id="30"><sup><a href="https://www.kitobook.com/compare/book/52/03/30/" title="сравнение переводов, параллельные ссылки">30</a></sup> Axir, Xudo yagona–ku! Sunnatlilarni ham, sunnatsizlarni ham Xudo imon orqali oqlaydi.</div>
  <div id="31"><sup><a href="https://www.kitobook.com/compare/book/52/03/31/" title="сравнение переводов, параллельные ссылки">31</a></sup> Demak, biz bu imon bilan qonunni bekor qilyapmizmi? Yo‘q, aslo! Aksincha, qonunni tasdiqlayapmiz.</div>
</div>