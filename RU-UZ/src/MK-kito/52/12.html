<div itemprop="articleBody" class="text">
  <div id="1"><sup><a href="https://www.kitobook.com/compare/book/52/12/1/" title="сравнение переводов, параллельные ссылки">1</a></sup> Shunday qilib, ey birodarlarim, Xudoning marhamati haqi sizlarga yolvoraman. O‘z tanangizni tirik, muqaddas va Xudoga manzur bo‘ladigan qurbonlik sifatida bag‘ishlang. Mana shu Xudoga loyiq bo‘lgan asl xizmatdir.</div>
  <div id="2"><sup><a href="https://www.kitobook.com/compare/book/52/12/2/" title="сравнение переводов, параллельные ссылки">2</a></sup> Bu dunyoga moslashmanglar, fikr–zikringizni yangilab, tubdan o‘zgaringlar. Shunda Xudoning irodasini tushuna oladigan bo‘lasiz, ya’ni nima yaxshi, Xudoga manzur va mukammal ekanligini bila oladigan bo‘lasiz.</div>
  <div id="3"><sup><a href="https://www.kitobook.com/compare/book/52/12/3/" title="сравнение переводов, параллельные ссылки">3</a></sup> Menga berilgan inoyatdan foydalanib, sizlarga aytyapman. O‘zingizga haddan tashqari yuqori baho bermanglar. Aksincha, Xudo har bir kishiga qancha imon bergan bo‘lsa, shunga ko‘ra fikr qilib, aqli raso odamlar bo‘linglar.</div>
  <div id="4"><sup><a href="https://www.kitobook.com/compare/book/52/12/4/" title="сравнение переводов, параллельные ссылки">4</a></sup> Axir, tanamiz bir bo‘lsa–da, tana a’zolari ko‘p, ammo tana a’zolarining vazifasi ham bir xil emas.</div>
  <div id="5"><sup><a href="https://www.kitobook.com/compare/book/52/12/5/" title="сравнение переводов, параллельные ссылки">5</a></sup> Shunga o‘xshab, biz — Masihga tegishli bo‘lganlar, bir tanani tashkil qilamiz. Har birimiz har xil a’zolar bo‘lib, bir–birimizga bog‘liqmiz.</div>
  <div id="6"><sup><a href="https://www.kitobook.com/compare/book/52/12/6/" title="сравнение переводов, параллельные ссылки">6</a></sup> Bizga berilgan inoyat bo‘yicha har birimizning har xil in’omlarimiz bor. Agar birortasida Xudoning so‘zini boshqalarga yetkazish in’omi bo‘lsa, u e’tiqodimizga muvofiq ravishda gapirsin.</div>
  <div id="7"><sup><a href="https://www.kitobook.com/compare/book/52/12/7/" title="сравнение переводов, параллельные ссылки">7</a></sup> Agar birorta odamga xizmat qilish in’omi berilgan bo‘lsa, u xizmat qilsin, agar birortasiga muallimlik in’omi berilgan bo‘lsa, u ta’lim bersin.</div>
  <div id="8"><sup><a href="https://www.kitobook.com/compare/book/52/12/8/" title="сравнение переводов, параллельные ссылки">8</a></sup> Agar insonga dalda berish in’omi berilgan bo‘lsa, u dalda bersin, beg‘araz yordam beradigan bo‘lsa, saxiylik bilan bersin. Yetakchilik qiladigan odam qunt bilan yetakchilik qilsin, mehr–shafqat ko‘rsatadigan odam xursandchilik bilan ish tutsin.</div>
  <div id="9"><sup><a href="https://www.kitobook.com/compare/book/52/12/9/" title="сравнение переводов, параллельные ссылки">9</a></sup> Bir–biringizga bo‘lgan mehr–muhabbatingiz samimiy bo‘lsin. Yomonlikdan nafratlanib, yaxshilikni mahkam tuting.</div>
  <div id="10"><sup><a href="https://www.kitobook.com/compare/book/52/12/10/" title="сравнение переводов, параллельные ссылки">10</a></sup> Bir-biringizni birodarlarcha, chuqur muhabbat bilan yaxshi ko‘ring. Bir–biringizni hurmat qilib, o‘zingizdan yuqori ko‘ring.</div>
  <div id="11"><sup><a href="https://www.kitobook.com/compare/book/52/12/11/" title="сравнение переводов, параллельные ссылки">11</a></sup> G‘ayratingiz susaymasin, butun qalbingiz bilan RabbimizIsoga xizmat qiling.</div>
  <div id="12"><sup><a href="https://www.kitobook.com/compare/book/52/12/12/" title="сравнение переводов, параллельные ссылки">12</a></sup> Umidingiz borligi uchun xursand bo‘ling. Qiyinchilikda sabr–toqat qiling. Ibodat qilishdan charchamang.</div>
  <div id="13"><sup><a href="https://www.kitobook.com/compare/book/52/12/13/" title="сравнение переводов, параллельные ссылки">13</a></sup> Muhtojlikda bo‘lgan birodarlarga yordam bering, doimo mehmondo‘st bo‘ling.</div>
  <div id="14"><sup><a href="https://www.kitobook.com/compare/book/52/12/14/" title="сравнение переводов, параллельные ссылки">14</a></sup> Sizlarni quvg‘in qilayotganlarni duo qilinglar, ularni qarg‘amanglar.</div>
  <div id="15"><sup><a href="https://www.kitobook.com/compare/book/52/12/15/" title="сравнение переводов, параллельные ссылки">15</a></sup> Sevinayotganlar bilan birga sevininglar, yig‘layotganlar bilan birga yig‘langlar.</div>
  <div id="16"><sup><a href="https://www.kitobook.com/compare/book/52/12/16/" title="сравнение переводов, параллельные ссылки">16</a></sup> O‘zaro hamfikr bo‘linglar. Takabburlik qilmay, bechora hamda past tabaqali odamlar bilan do‘st bo‘ling. O‘zbilarmonlik qilmanglar.</div>
  <div id="17"><sup><a href="https://www.kitobook.com/compare/book/52/12/17/" title="сравнение переводов, параллельные ссылки">17</a></sup> Hech kimga yomonlik evaziga yomonlik qaytarmanglar, odamlar yaxshilik deb bilganlarni qilishga intilinglar.</div>
  <div id="18"><sup><a href="https://www.kitobook.com/compare/book/52/12/18/" title="сравнение переводов, параллельные ссылки">18</a></sup> Agar iloji bo‘lsa, qo‘lingizdan kelganicha, barcha odamlar bilan tinch-totuv hayot kechiringlar.</div>
  <div id="19"><sup><a href="https://www.kitobook.com/compare/book/52/12/19/" title="сравнение переводов, параллельные ссылки">19</a></sup> Azizlarim, o‘zingiz uchun o‘zingiz qasos olmang, balki Xudoning g‘azabiga yo‘l qo‘yib bering. Axir, Muqaddas Bitiklarda Egamiz shunday deb aytgan– ku: “Men O‘zim qasos va o‘ch olaman.”</div>
  <div id="20"><sup><a href="https://www.kitobook.com/compare/book/52/12/20/" title="сравнение переводов, параллельные ссылки">20</a></sup> Muqaddas Bitiklarda yozilganiday qiling: “Dushmaning och bo‘lsa, ovqat ber, Chanqagan bo‘lsa, suv ichir. Shunda uning boshiga yonayotgan cho‘g‘ yiqqanday bo‘lasan.”</div>
  <div id="21"><sup><a href="https://www.kitobook.com/compare/book/52/12/21/" title="сравнение переводов, параллельные ссылки">21</a></sup> Yomonlik sizni mag‘lub qilmasin, aksincha siz yomonlikni yaxshilik bilan mag‘lub eting.</div>
</div>