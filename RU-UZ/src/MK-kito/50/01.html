<div itemprop="articleBody" class="text">
  <div id="1"><sup><a href="https://www.kitobook.com/compare/book/50/01/1/" title="сравнение переводов, параллельные ссылки">1</a></sup> Chin ko‘ngildan yaxshi ko‘radigan aziz birodarim Gayga men — oqsoqoldan salom!</div>
  <div id="2"><sup><a href="https://www.kitobook.com/compare/book/50/01/2/" title="сравнение переводов, параллельные ссылки">2</a></sup> Aziz do‘stim, hamma ishlaringga Xudodan rivoj tilayman. Tanang ruhing singari sog‘–salomat bo‘lsin.</div>
  <div id="3"><sup><a href="https://www.kitobook.com/compare/book/50/01/3/" title="сравнение переводов, параллельные ссылки">3</a></sup> Har safar birodarlarimiz kelib, sening haqiqatga sodiq qolganingni va haqiqat bo‘yicha yashayotganingni aytishganda, men g‘oyat xursand bo‘laman. </div>
  <div id="4"><sup><a href="https://www.kitobook.com/compare/book/50/01/4/" title="сравнение переводов, параллельные ссылки">4</a></sup> Men uchun farzandlarimning haqiqat bo‘yicha yashayotganlarini eshitishdan kattaroq xursandchilik yo‘q.</div>
  <div id="5"><sup><a href="https://www.kitobook.com/compare/book/50/01/5/" title="сравнение переводов, параллельные ссылки">5</a></sup> Aziz do‘stim, sen birodarlarimizga, hatto o‘zing tanimaganlarga ham, doim sadoqat bilan yordam berib kelyapsan.</div>
  <div id="6"><sup><a href="https://www.kitobook.com/compare/book/50/01/6/" title="сравнение переводов, параллельные ссылки">6</a></sup> Ular sening mehribonliging to‘g‘risida imonlilar jamoatiga aytib yurishibdi. Bu ishingni davom ettiraver, Xudoga munosib tarzda safardagi birodarlarga yordam ber. </div>
  <div id="7"><sup><a href="https://www.kitobook.com/compare/book/50/01/7/" title="сравнение переводов, параллельные ссылки">7</a></sup> Axir, ular Masih nomi uchun yo‘lga chiqqanlar. Imonsizlardan hech qanday yordam olmaslikka qaror qilganlar.</div>
  <div id="8"><sup><a href="https://www.kitobook.com/compare/book/50/01/8/" title="сравнение переводов, параллельные ссылки">8</a></sup> Biz bunday odamlarni qo‘llab–quvvatlashimiz kerak, shunda haqiqatni e’lon qilishda ularga hamkor bo‘lamiz.</div>
  <div id="9"><sup><a href="https://www.kitobook.com/compare/book/50/01/9/" title="сравнение переводов, параллельные ссылки">9</a></sup> Men imonlilar jamoatiga bir maktub yozgan edim. Ammo ularning oralarida o‘zini katta tutayotgan Diotref gaplarimizga e’tibor bermayapti. </div>
  <div id="10"><sup><a href="https://www.kitobook.com/compare/book/50/01/10/" title="сравнение переводов, параллельные ссылки">10</a></sup> Agar borsam, uning qilmishlarini fosh etaman. U biz haqimizda yomon gaplar tarqatib, tuhmat qilib yuribdi. Bu bilan ham kifoyalanmay, birodarlarni qabul qilmayapti, qabul qilmoqchi bo‘lganlarga to‘sqinlik qilib, ularni hatto jamoatdan quvib chiqaryapti.</div>
  <div id="11"><sup><a href="https://www.kitobook.com/compare/book/50/01/11/" title="сравнение переводов, параллельные ссылки">11</a></sup> Aziz birodarim, sen yomonlikka emas, yaxshilikka taqlid qil. Yaxshilik qiluvchi odam Xudodandir. Yomonlik qiluvchi esa Xudoni ko‘rmagan.</div>
  <div id="12"><sup><a href="https://www.kitobook.com/compare/book/50/01/12/" title="сравнение переводов, параллельные ссылки">12</a></sup> Dimitriy haqida esa hamma yaxshi gapirmoqda, uning hayotida va ta’limotida aks etgan haqiqat ham u tomondadir. Biz ham u haqda yaxshi fikrdamiz, gapimiz to‘g‘ri ekanligini o‘zing bilasan.</div>
  <div id="13"><sup><a href="https://www.kitobook.com/compare/book/50/01/13/" title="сравнение переводов, параллельные ссылки">13</a></sup> Senga aytadigan gapim ko‘p, ammo ularni siyoh bilan qog‘ozga yozishni istamadim. </div>
  <div id="14"><sup><a href="https://www.kitobook.com/compare/book/50/01/14/" title="сравнение переводов, параллельные ссылки">14</a></sup> Undan ko‘ra, yaqin orada o‘zing bilan yuzma–yuz ko‘rishib gaplashaman, deb umid qilaman. </div>
  <div id="15"><sup><a href="https://www.kitobook.com/compare/book/50/01/15/" title="сравнение переводов, параллельные ссылки">15</a></sup> Tinch–omon bo‘lgin. Do‘stlarimiz senga salom yo‘llayaptilar. U yerdagi do‘stlarimga ham nomma–nom salom aytib qo‘y.</div>
</div>