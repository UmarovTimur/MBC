<div itemprop="articleBody" class="text">
  <div id="1"><sup><a href="https://www.kitobook.com/compare/book/28/12/1/" title="сравнение переводов, параллельные ссылки">1</a></sup> Efrayim garmsel boqib yurar, Kun bo‘yi sharqdan esgan shamol ketidan quvar. Yolg‘onu zo‘ravonlikni u orttirar. Ossuriya bilan sulh tuzib, Zaytun moyini Misrga jo‘natar.</div>
  <div id="2"><sup><a href="https://www.kitobook.com/compare/book/28/12/2/" title="сравнение переводов, параллельные ссылки">2</a></sup> YahudogaEgamiz da’vo qiladi. Yoqub naslining ta’zirini U beradi, Tutgan yo‘liga yarasha uni jazolaydi.</div>
  <div id="3"><sup><a href="https://www.kitobook.com/compare/book/28/12/3/" title="сравнение переводов, параллельные ссылки">3</a></sup> Onasining qornidayoq Yoqub akasi bilan talashgan, Ulg‘aygach esa Xudo bilan olishgan.</div>
  <div id="4"><sup><a href="https://www.kitobook.com/compare/book/28/12/4/" title="сравнение переводов, параллельные ссылки">4</a></sup> Farishta bilan olishib, uni yenggan edi, Keyin yig‘lab, iltifot qilishini so‘ragandi. Baytilda Yoqub Xudoni topgandi, O‘sha yerda Xudo bilan suhbat qurgandi.</div>
  <div id="5"><sup><a href="https://www.kitobook.com/compare/book/28/12/5/" title="сравнение переводов, параллельные ссылки">5</a></sup> Sarvari Olam — Xudo O‘shadir, Egamizdir Uning nomi!</div>
  <div id="6"><sup><a href="https://www.kitobook.com/compare/book/28/12/6/" title="сравнение переводов, параллельные ссылки">6</a></sup> Ey Yoqub nasli, Xudoyingizga qayting. Sevgi va adolatga intiling, Sabr–toqat ila Xudodan umid qiling.</div>
  <div id="7"><sup><a href="https://www.kitobook.com/compare/book/28/12/7/" title="сравнение переводов, параллельные ссылки">7</a></sup> Egamiz shunday deydi: “Xalqim tarozidan urgan savdogarga o‘xshaydi, Firibgarlik qilishni ular xo‘p yaxshi ko‘radi.</div>
  <div id="8"><sup><a href="https://www.kitobook.com/compare/book/28/12/8/" title="сравнение переводов, параллельные ссылки">8</a></sup> ‘O, men boyman’, deb maqtanasan, ey Efrayim. ‘Men o‘zimga davlat orttirdim, Borimni peshana terim bilan topdim. Hech kim meni gunohda ayblay olmas.’</div>
  <div id="9"><sup><a href="https://www.kitobook.com/compare/book/28/12/9/" title="сравнение переводов, параллельные ссылки">9</a></sup> Ammo Egangiz Xudo — Menman, Seni Misrdan olib chiqqanman. Men senga sahroda zohir bo‘lar edim, O‘sha davrdagiday seni yana chodirlarda yashattiraman.</div>
  <div id="10"><sup><a href="https://www.kitobook.com/compare/book/28/12/10/" title="сравнение переводов, параллельные ссылки">10</a></sup> Men payg‘ambarlarga gapirgandim, O‘zim ularga ko‘p vahiylar bergandim, Ular orqali matallar aytgandim.”</div>
  <div id="11"><sup><a href="https://www.kitobook.com/compare/book/28/12/11/" title="сравнение переводов, параллельные ссылки">11</a></sup> Giladda butparastlik qilindi. Uning ahli albatta barham topadi. Gilgalda buqalar qurbonlik qilindi, Qurbongohlar egatlardagi behisob tosh uyumlarga o‘xshaydi.</div>
  <div id="12"><sup><a href="https://www.kitobook.com/compare/book/28/12/12/" title="сравнение переводов, параллельные ссылки">12</a></sup> Yoqub Oram yurtiga qochib bordi, Xotin olish uchun u xizmat qildi, Qalin evaziga qo‘ylar boqdi.</div>
  <div id="13"><sup><a href="https://www.kitobook.com/compare/book/28/12/13/" title="сравнение переводов, параллельные ссылки">13</a></sup> So‘ng Egamiz payg‘ambar orqali Isroilni Misrdan olib chiqdi, Payg‘ambar ularga g‘amxo‘rlik qildi.</div>
  <div id="14"><sup><a href="https://www.kitobook.com/compare/book/28/12/14/" title="сравнение переводов, параллельные ссылки">14</a></sup> Ammo Efrayim Egamizni qattiq ranjitdi. To‘kkan qon uchun Efrayimni Rabbiy jazolaydi, Uni haqoratlagani uchun adabini beradi.</div>
</div>