<div itemprop="articleBody" class="text">
  <div id="1"><sup><a href="https://www.kitobook.com/compare/book/28/08/1/" title="сравнение переводов, параллельные ссылки">1</a></sup> Egamiz shunday deydi: “Qani bo‘ling, bong uring! Dushman kalxatday uyimga yopirilmoqda. Axir, xalqim ahdimni barbod qildi, Ular qonunimni buzdi.</div>
  <div id="2"><sup><a href="https://www.kitobook.com/compare/book/28/08/2/" title="сравнение переводов, параллельные ссылки">2</a></sup> Isroil xalqi Menga faryod qiladi: ‘Ey Xudoyim, Seni tan olamiz’, deb aytadi.</div>
  <div id="3"><sup><a href="https://www.kitobook.com/compare/book/28/08/3/" title="сравнение переводов, параллельные ссылки">3</a></sup> O‘zlari esa ezgulikni rad etishdi, Dushmanlar ularni ta’qib qiladi.</div>
  <div id="4"><sup><a href="https://www.kitobook.com/compare/book/28/08/4/" title="сравнение переводов, параллельные ссылки">4</a></sup> Ular roziligimni so‘ramay shohlar tanlashdi, Ijozatimni olmay, mulozimlar tayinlashdi. Oltinu kumushlaridan butlar yasashdi, Shu orqali boshlariga halokat keltirishdi.</div>
  <div id="5"><sup><a href="https://www.kitobook.com/compare/book/28/08/5/" title="сравнение переводов, параллельные ссылки">5</a></sup> Samariyaliklarning buzoqsimon butini Men rad etdim! Ulara qarshi alanga olgandir Mening g‘azabim. Qachon o‘zini poklab oladi?</div>
  <div id="6"><sup><a href="https://www.kitobook.com/compare/book/28/08/6/" title="сравнение переводов, параллельные ссылки">6</a></sup> Butni Isroillik hunarmand yasagan–ku, But Xudo emas! Samariya shahrining buzog‘i parchalanib tashlanadi.</div>
  <div id="7"><sup><a href="https://www.kitobook.com/compare/book/28/08/7/" title="сравнение переводов, параллельные ссылки">7</a></sup> Shamolni ekkan odam bo‘ronni o‘rib olar. Bug‘doy boshoqsiz bo‘lsa, xalq nonga zor bo‘lar. Bug‘doyingiz boshoq tuggan taqdirda ham, Uni begonalar yeb ado qilar.</div>
  <div id="8"><sup><a href="https://www.kitobook.com/compare/book/28/08/8/" title="сравнение переводов, параллельные ссылки">8</a></sup> Boshqa xalqlar orasida Isroil ado bo‘ldi, Qadrsiz sopol idishga u o‘xshab qoldi.</div>
  <div id="9"><sup><a href="https://www.kitobook.com/compare/book/28/08/9/" title="сравнение переводов, параллельные ссылки">9</a></sup> Yolg‘iz daydigan qulonday u, Ossuriyaga yordam so‘rab bordi. Efrayim o‘zini o‘ynashlariga sotdi.</div>
  <div id="10"><sup><a href="https://www.kitobook.com/compare/book/28/08/10/" title="сравнение переводов, параллельные ссылки">10</a></sup> U boshqa xalqlarga sotilgan bo‘lsa ham, Men uni yig‘ib olaman. Ossuriya shohining zulmi ostida U tezda xazon bo‘ladi.</div>
  <div id="11"><sup><a href="https://www.kitobook.com/compare/book/28/08/11/" title="сравнение переводов, параллельные ссылки">11</a></sup> Efrayim gunohlarini yuvmoqchi bo‘ldi, Qurbongohlar qurib tashladi. Qurbongohlar esa gunoh makoni bo‘lib qoldi.</div>
  <div id="12"><sup><a href="https://www.kitobook.com/compare/book/28/08/12/" title="сравнение переводов, параллельные ссылки">12</a></sup> Men bu xalqqa ko‘plab qonunlar yozdim, Biroq qonunlarimni ular yot deb biladi.</div>
  <div id="13"><sup><a href="https://www.kitobook.com/compare/book/28/08/13/" title="сравнение переводов, параллельные ссылки">13</a></sup> Ular Menga, Egasiga a’lo qurbonliklar keltirishsa ham, Qurbonlik go‘shtidan tanovul qilishsa ham, Men ulardan mamnun bo‘lmayman. Men jinoyatlarini esga olaman, Gunohlari uchun jazosini beraman. Ular Misrga qaytib ketadi.</div>
  <div id="14"><sup><a href="https://www.kitobook.com/compare/book/28/08/14/" title="сравнение переводов, параллельные ссылки">14</a></sup> Isroil o‘z Yaratuvchisini unutib, saroylar qurdi. Yahudo ko‘plab shaharlarni mustahkam qildi. Men esa shaharlariga o‘t qo‘yaman, Qal’alarini olovga yem qilaman.”</div>
</div>