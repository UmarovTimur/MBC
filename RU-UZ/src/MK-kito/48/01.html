<div itemprop="articleBody" class="text">
  <div id="1"><sup><a href="https://www.kitobook.com/compare/book/48/01/1/" title="сравнение переводов, параллельные ссылки">1</a></sup> Boshidan ayon bo‘lgan Hayot kalomi haqida biz sizlarga xabar bermoqchimiz. Ko‘rib eshitganlarimizni, ha, o‘z ko‘zimiz bilan ko‘rib, o‘z qo‘llarimiz bilan paypaslab ko‘rganlarimizni sizlarga ma’lum qilmoqchimiz. </div>
  <div id="2"><sup><a href="https://www.kitobook.com/compare/book/48/01/2/" title="сравнение переводов, параллельные ссылки">2</a></sup> Otamiz Xudoning huzurida bo‘lgan Hayot bizga oshkor bo‘ldi! Biz bu abadiy Hayotni ko‘rib, endi U haqda sizlarga shohidlik qilyapmiz. </div>
  <div id="3"><sup><a href="https://www.kitobook.com/compare/book/48/01/3/" title="сравнение переводов, параллельные ссылки">3</a></sup> Ko‘rgan–eshitganlarimizni ma’lum qilish orqali sizlar bilan birodar bo‘lib yashamoqchimiz. Zero, o‘zimiz ham Otamiz Xudo va Uning O‘g‘li Iso Masih bilan yashayapmiz. </div>
  <div id="4"><sup><a href="https://www.kitobook.com/compare/book/48/01/4/" title="сравнение переводов, параллельные ссылки">4</a></sup> Bularni sizlarga qalbimiz shodlikka to‘lishi uchun yozyapmiz.</div>
  <div id="5"><sup><a href="https://www.kitobook.com/compare/book/48/01/5/" title="сравнение переводов, параллельные ссылки">5</a></sup> Biz Iso Masihdan eshitib, sizlarga yetkazayotgan Xushxabarimiz shundan iborat: Xudo — nur, Unda hech qanday zulmat yo‘q. </div>
  <div id="6"><sup><a href="https://www.kitobook.com/compare/book/48/01/6/" title="сравнение переводов, параллельные ссылки">6</a></sup> Agar biz Xudo bilan yashayapmiz deb turib, oldingiday zulmatda yashasak, yolg‘on gapirib, haqiqatga xilof ish qilgan bo‘lamiz. </div>
  <div id="7"><sup><a href="https://www.kitobook.com/compare/book/48/01/7/" title="сравнение переводов, параллельные ссылки">7</a></sup> Bordi–yu, Xudo singari nurda yashasak, biz birodarlarimiz bilan uyg‘unlikda yashaymiz va Xudo O‘z O‘g‘li Isoning qoni orqali bizni har qanday gunohdan poklaydi.</div>
  <div id="8"><sup><a href="https://www.kitobook.com/compare/book/48/01/8/" title="сравнение переводов, параллельные ссылки">8</a></sup> Agar gunohimiz yo‘q desak, o‘zimizni o‘zimiz aldagan bo‘lamiz va bizda haqiqat bo‘lmaydi. </div>
  <div id="9"><sup><a href="https://www.kitobook.com/compare/book/48/01/9/" title="сравнение переводов, параллельные ссылки">9</a></sup> Bordi–yu, gunohlarimizni e’tirof etsak, sodiq va adolatli bo‘lgan Xudo gunohlarimizni kechirib, bizni har qanday yomonlikdan forig‘ qiladi.</div>
  <div id="10"><sup><a href="https://www.kitobook.com/compare/book/48/01/10/" title="сравнение переводов, параллельные ссылки">10</a></sup> Agar gunoh qilganimiz yo‘q desak, Xudoni yolg‘onchiga chiqargan bo‘lamiz. Demak, Uning kalomi qalbimizdan joy olmagan bo‘ladi.</div>
</div>