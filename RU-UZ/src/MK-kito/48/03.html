<div itemprop="articleBody" class="text">
  <div id="1"><sup><a href="https://www.kitobook.com/compare/book/48/03/1/" title="сравнение переводов, параллельные ссылки">1</a></sup> Qaranglar, Otamiz Xudo bizni farzandlarim deb, qanday buyuk bir sevgini ko‘rsatdi! Haqiqatan ham, biz Uning farzandlarimiz. Dunyo Otamizni hech qachon tan olmagan, shuning uchun bizni ham Xudoning farzandlari, deb tan olmayapti.</div>
  <div id="2"><sup><a href="https://www.kitobook.com/compare/book/48/03/2/" title="сравнение переводов, параллельные ссылки">2</a></sup> Ha, azizlarim, hozir biz Xudoning farzandlarimiz. Ammo kelajakda kim bo‘lishimiz bizga hanuz ochilmagan. Faqat shuni bilamizki, o‘sha payt kelganda, biz Xudo singari bo‘lamiz, chunki Xudoning O‘zini ko‘ramiz.</div>
  <div id="3"><sup><a href="https://www.kitobook.com/compare/book/48/03/3/" title="сравнение переводов, параллельные ссылки">3</a></sup> Xudoga bunday umid bog‘lagan har bir odam Iso Masih singari pok bo‘lishi uchun o‘zini poklaydi.</div>
  <div id="4"><sup><a href="https://www.kitobook.com/compare/book/48/03/4/" title="сравнение переводов, параллельные ссылки">4</a></sup> Gunoh qiluvchi har qanday odam Xudoga qarshi bosh ko‘targan bo‘ladi, chunki gunoh Xudoga qarshi bosh ko‘tarmoq demakdir.</div>
  <div id="5"><sup><a href="https://www.kitobook.com/compare/book/48/03/5/" title="сравнение переводов, параллельные ссылки">5</a></sup> Masih esa gunohlarimizni yuvish uchun kelganini bilasizlar. Unda gunoh yo‘qligi o‘zingizga ayon.</div>
  <div id="6"><sup><a href="https://www.kitobook.com/compare/book/48/03/6/" title="сравнение переводов, параллельные ссылки">6</a></sup> Masih bilan yashagan har bir odam gunohdan yuz o‘giradi. Gunoh qilib yurgan odam esa, Masihni ko‘rmagan ham, tanimagan ham.</div>
  <div id="7"><sup><a href="https://www.kitobook.com/compare/book/48/03/7/" title="сравнение переводов, параллельные ссылки">7</a></sup> Aziz bolalarim, hech kim sizlarni aldamasin. Adolatli ish qiluvchi har qanday odam xuddi Masih singari odildir.</div>
  <div id="8"><sup><a href="https://www.kitobook.com/compare/book/48/03/8/" title="сравнение переводов, параллельные ссылки">8</a></sup> Gunoh qiluvchi esa iblis zotidandir. Chunki iblis azaldan gunoh qilib kelyapti. Ammo Xudoning O‘g‘li iblisning ishlarini barbod qilish uchun keldi.</div>
  <div id="9"><sup><a href="https://www.kitobook.com/compare/book/48/03/9/" title="сравнение переводов, параллельные ссылки">9</a></sup> Xudoning bolalari gunoh qilmaydi, chunki Xudoning hayotbaxsh kuchi ularning ichidadir. Ular Xudoning bolalari bo‘lganlari uchun gunohda yashamaydilar.</div>
  <div id="10"><sup><a href="https://www.kitobook.com/compare/book/48/03/10/" title="сравнение переводов, параллельные ссылки">10</a></sup> Demak, iblis bolalari bilan Xudo bolalarining farqi shunda: adolatli ish qilmagan va o‘z birodarini sevmagan odam Xudodan emas.</div>
  <div id="11"><sup><a href="https://www.kitobook.com/compare/book/48/03/11/" title="сравнение переводов, параллельные ссылки">11</a></sup> Sizlar boshidan eshitgan kalom shu: bir– birimizni yaxshi ko‘raylik!</div>
  <div id="12"><sup><a href="https://www.kitobook.com/compare/book/48/03/12/" title="сравнение переводов, параллельные ссылки">12</a></sup> Yovuz shayton zoti bo‘lgan Qobilga o‘xshamaylik. U o‘z ukasini o‘ldirgandi. Nima uchun ukasini o‘ldirdi? Chunki uning ishlari qabih, ukasining ishlari esa to‘g‘ri edi.</div>
  <div id="13"><sup><a href="https://www.kitobook.com/compare/book/48/03/13/" title="сравнение переводов, параллельные ссылки">13</a></sup> Ey birodarlarim, agar dunyo sizdan nafratlanayotgan bo‘lsa, hayratlanmanglar.</div>
  <div id="14"><sup><a href="https://www.kitobook.com/compare/book/48/03/14/" title="сравнение переводов, параллельные ссылки">14</a></sup> Biz o‘limdan hayotga o‘tganimizni bilamiz, chunki birodarlarimizni sevamiz. Birodarini sevmagan odam esa o‘lim iskanjasida qolgan.</div>
  <div id="15"><sup><a href="https://www.kitobook.com/compare/book/48/03/15/" title="сравнение переводов, параллельные ссылки">15</a></sup> Birodaridan nafratlangan har qanday kishi qotildir. Hech bir qotil abadiy hayotga ega bo‘lmasligini bilasizlar.</div>
  <div id="16"><sup><a href="https://www.kitobook.com/compare/book/48/03/16/" title="сравнение переводов, параллельные ссылки">16</a></sup> Masih bizlar uchun jonini fido qildi, ana shundan biz haqiqiy sevgini bildik. Demak, biz ham birodarlarimiz uchun jonimizni fido qilishga burchlimiz.</div>
  <div id="17"><sup><a href="https://www.kitobook.com/compare/book/48/03/17/" title="сравнение переводов, параллельные ссылки">17</a></sup> Agar o‘zimizga to‘q bo‘lib turib, muhtojlikda yashayotgan birodarimizni ko‘rsak–u, unga yordam bermay yuragimizni tosh qilsak, qanday qilib bizda Xudoning sevgisi joy oladi?</div>
  <div id="18"><sup><a href="https://www.kitobook.com/compare/book/48/03/18/" title="сравнение переводов, параллельные ссылки">18</a></sup> Aziz bolalarim, biz haqiqiy sevgimizni quruq gap bilan emas, amalda ko‘rsataylik.</div>
  <div id="19"><sup><a href="https://www.kitobook.com/compare/book/48/03/19/" title="сравнение переводов, параллельные ссылки">19</a></sup> Shunda biz haqiqat ahli ekanimizga ishonch hosil qilamiz.</div>
  <div id="20"><sup><a href="https://www.kitobook.com/compare/book/48/03/20/" title="сравнение переводов, параллельные ссылки">20</a></sup> Hattoki vijdonimiz qiynalganda ham “Xudo hamma narsani biladi, U vijdonimizdan ham ulug‘” degan haqiqat bilan Xudoning huzurida o‘zimizni tinchlantira olamiz.</div>
  <div id="21"><sup><a href="https://www.kitobook.com/compare/book/48/03/21/" title="сравнение переводов, параллельные ссылки">21</a></sup> Agar vijdonimiz bizni qiynamasa, ey azizlarim, Xudo oldida dadil bo‘lamiz</div>
  <div id="22"><sup><a href="https://www.kitobook.com/compare/book/48/03/22/" title="сравнение переводов, параллельные ссылки">22</a></sup> va Undan nima so‘rasak, U beradi. Chunki biz Uning amrlarini bajarib, Unga manzur bo‘lgan ishlarni qilyapmiz.</div>
  <div id="23"><sup><a href="https://www.kitobook.com/compare/book/48/03/23/" title="сравнение переводов, параллельные ссылки">23</a></sup> Xudoning amri esa Uning O‘g‘li Iso Masihga ishonishdan va Masih buyurganidek, bir–birimizni sevishdan iboratdir.</div>
  <div id="24"><sup><a href="https://www.kitobook.com/compare/book/48/03/24/" title="сравнение переводов, параллельные ссылки">24</a></sup> Xudoning amrlarini bajargan odam Xudo bilan birga va Xudo u bilan birga yashaydi. Xudo biz bilan yashayotganini U har birimizga bergan Ruhidan bilamiz.</div>
</div>