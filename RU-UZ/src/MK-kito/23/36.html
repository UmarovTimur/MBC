<div itemprop="articleBody" class="text">
  <div id="1"><sup><a href="https://www.kitobook.com/compare/book/23/36/1/" title="сравнение переводов, параллельные ссылки">1</a></sup> Hizqiyo shohligining o‘n to‘rtinchi yilida Ossuriya shohi Sanxariv Yahudo yurtiga hujum qildi. Uning hamma mustahkam shaharlarini bosib oldi.</div>
  <div id="2"><sup><a href="https://www.kitobook.com/compare/book/23/36/2/" title="сравнение переводов, параллельные ссылки">2</a></sup> Laxish shahridan Ossuriya shohi o‘z mulozimini katta lashkar bilan Quddusdagi shoh Hizqiyoga yubordi. U Yuqori hovuz arig‘i yonida to‘xtadi. Bu ariq kir yuvuvchining dalasiga boradigan yo‘lda edi.</div>
  <div id="3"><sup><a href="https://www.kitobook.com/compare/book/23/36/3/" title="сравнение переводов, параллельные ссылки">3</a></sup> Shunda Xilqiyo o‘g‘li Eliyaqim, Shavna va Osif o‘g‘li Yo‘x Quddusdan chiqib, mulozimning yoniga bordilar. Shoh Hizqiyoning saroyida Eliyaqim bosh vazir bo‘lib, Shavna kotib, Yo‘x esa mushovir bo‘lib xizmat qilar edilar.</div>
  <div id="4"><sup><a href="https://www.kitobook.com/compare/book/23/36/4/" title="сравнение переводов, параллельные ссылки">4</a></sup> Mulozim ularga shunday dedi: “Ulug‘ Ossuriya shohining shu gaplarini Hizqiyoga yetkazing: ‘Nimangga ishonyapsan o‘zi?</div>
  <div id="5"><sup><a href="https://www.kitobook.com/compare/book/23/36/5/" title="сравнение переводов, параллельные ссылки">5</a></sup> Harbiy mahoratingdan va kuch–qudratingdan gapiryapsan, lekin bular quruq gaplar–ku! Kimingga ishonib menga itoat etmayapsan?</div>
  <div id="6"><sup><a href="https://www.kitobook.com/compare/book/23/36/6/" title="сравнение переводов, параллельные ссылки">6</a></sup> Ha, sen Misrga ishonyapsan. Lekin Misr yoriq qamishdan qilingan hassaga o‘xshaydi–ku! Unga suyansang, qo‘lingga sanchiladi. Misr fir’avniga ishonganlarning hammasi shu ahvolga tushadi.</div>
  <div id="7"><sup><a href="https://www.kitobook.com/compare/book/23/36/7/" title="сравнение переводов, параллельные ссылки">7</a></sup> Balki sizlar: «Biz Egamiz Xudoga ishonamiz», deb aytarsizlar menga. Axir, Hizqiyo o‘sha Egangizning sajdagohu qurbongohlarini buzib tashlab, Yahudo xalqi va Quddusliklarga: «Faqatgina Quddusdagi qurbongohning oldida sajda qilinglar», deb aytgan–ku!</div>
  <div id="8"><sup><a href="https://www.kitobook.com/compare/book/23/36/8/" title="сравнение переводов, параллельные ссылки">8</a></sup> Kelinglar! Endi janobi oliylari Ossuriya shohi nomidan sizlar bilan bir garov o‘ynaylik. Mana, sizlarga ikki mingta ot beramiz, qani, ularni minishga odam topinglar–chi!</div>
  <div id="9"><sup><a href="https://www.kitobook.com/compare/book/23/36/9/" title="сравнение переводов, параллельные ссылки">9</a></sup> Qani, ko‘raylik– chi, shohimning qullari orasidagi eng kichik bir lashkarboshisini mag‘lub qila olasizmi?! Axir, o‘zingiz Misrning jang aravalariyu otliqlariga umid bog‘lab o‘tiribsiz.</div>
  <div id="10"><sup><a href="https://www.kitobook.com/compare/book/23/36/10/" title="сравнение переводов, параллельные ссылки">10</a></sup> Qolaversa, bizni Egangizning xohishisiz bu yurtni vayron qilishga kelgan, deb o‘ylaysizlarmi? Egangizning O‘zi bizga: ‘O‘sha yurtga borib, u yerni vayron qilinglar’, deb amr bergan–ku!”</div>
  <div id="11"><sup><a href="https://www.kitobook.com/compare/book/23/36/11/" title="сравнение переводов, параллельные ссылки">11</a></sup> Eliyaqim, Shavna va Yo‘x mulozimga: — Bu qullaringga oramiycha gapiraver, oramiychani tushunamiz. Ibroniycha gapirma. Tag‘in devor ustidagilar bizning gapimizni eshitib qolmasin, — dedilar.</div>
  <div id="12"><sup><a href="https://www.kitobook.com/compare/book/23/36/12/" title="сравнение переводов, параллельные ссылки">12</a></sup> Mulozim esa shunday javob berdi: — Shohim bu so‘zlarni faqat hukmdoringizga va sizlarga gapirsin, deb meni yuboribdimi?! Devor ustida to‘plangan odamlarga ham gapiryapman–da. Ular ham, sizlar kabi, tezaklarini yeb, siydiklarini ichishga giriftor qilingan.</div>
  <div id="13"><sup><a href="https://www.kitobook.com/compare/book/23/36/13/" title="сравнение переводов, параллельные ссылки">13</a></sup> So‘ngra u tik turib, baland ovoz bilan ibroniycha gapirdi: “Ulug‘ shoh — Ossuriya shohining gaplarini eshiting!</div>
  <div id="14"><sup><a href="https://www.kitobook.com/compare/book/23/36/14/" title="сравнение переводов, параллельные ссылки">14</a></sup> Shoh hazratlari shunday aytmoqda: ‘Hizqiyo sizlarni yo‘ldan urmasin. U baribir sizlarni qutqara olmaydi.</div>
  <div id="15"><sup><a href="https://www.kitobook.com/compare/book/23/36/15/" title="сравнение переводов, параллельные ссылки">15</a></sup> «Egamiz bizni albatta qutqaradi, bu shahar Ossuriya shohi qo‘liga berilmaydi», deb Hizqiyo sizlarni Egangizdan umidvor qilmasin.’</div>
  <div id="16"><sup><a href="https://www.kitobook.com/compare/book/23/36/16/" title="сравнение переводов, параллельные ссылки">16</a></sup> Shohingiz Hizqiyoga quloq solmanglar. Mana Ossuriya shohi aytmoqda: ‘Men bilan sulh tuzib, mening oldimga kelinglar. Shunda har kim o‘z uzumzoriyu anjir daraxti hosilidan yeyaveradi, o‘z sardobasidan suv ichaveradi.</div>
  <div id="17"><sup><a href="https://www.kitobook.com/compare/book/23/36/17/" title="сравнение переводов, параллельные ссылки">17</a></sup> Kelganimdan keyin esa men sizlarni o‘z o‘lkangizga o‘xshagan bir yurtga olib boraman. U joy bug‘doy, sharob, non, uzumzorlarga boy yurtdir.</div>
  <div id="18"><sup><a href="https://www.kitobook.com/compare/book/23/36/18/" title="сравнение переводов, параллельные ссылки">18</a></sup> Yana Hizqiyo: «Egamiz bizni qutqaradi», deb sizlarni aldamasin. Qani, qaysi xalqning xudosi o‘z yurtini Men, Ossuriya shohining qo‘lidan qutqaribdi?!</div>
  <div id="19"><sup><a href="https://www.kitobook.com/compare/book/23/36/19/" title="сравнение переводов, параллельные ссылки">19</a></sup> Xomat bilan Arpad shahrining xudolari qani?! Sefarvayimning xudolari–chi?! Birorta xudo Samariyani mening qo‘limdan qutqara olmadilar–ku!</div>
  <div id="20"><sup><a href="https://www.kitobook.com/compare/book/23/36/20/" title="сравнение переводов, параллельные ссылки">20</a></sup> Jamiki xalqlarning xudolaridan qaysi biri o‘z yurtini mening qo‘limdan qutqaribdiki, Egangiz Quddusni qutqara olsa?!’”</div>
  <div id="21"><sup><a href="https://www.kitobook.com/compare/book/23/36/21/" title="сравнение переводов, параллельные ссылки">21</a></sup> Ammo xalq jim turaverdi. Birontasi ham javob bermadi. Chunki shoh Hizqiyo: “Uning gapiga javob qaytarmanglar”, deb farmon bergan edi.</div>
  <div id="22"><sup><a href="https://www.kitobook.com/compare/book/23/36/22/" title="сравнение переводов, параллельные ссылки">22</a></sup> Bosh vazir bo‘lgan Xilqiyo o‘g‘li Eliyaqim, kotib Shavna va mushovir bo‘lgan Osif o‘g‘li Yo‘x esa qayg‘udan liboslarini yirtib, Hizqiyoning oldiga keldilar. Ular muloziming gaplarini Hizqiyoga aytib berdilar.</div>
</div>