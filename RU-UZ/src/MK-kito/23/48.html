<div itemprop="articleBody" class="text">
  <div id="1"><sup><a href="https://www.kitobook.com/compare/book/23/48/1/" title="сравнение переводов, параллельные ссылки">1</a></sup> Eshiting buni! Ey Yoqub xonadoni! Ey Isroil nomi bilan ataladiganlar, Yahudo urug‘idan chiqqanlar! Sizlar Egamizning nomi bilan qasam ichasizlar, Isroil xalqining Xudosini tilga olasizlar, Ammo haqiqat va solihlik bilan emas.</div>
  <div id="2"><sup><a href="https://www.kitobook.com/compare/book/23/48/2/" title="сравнение переводов, параллельные ссылки">2</a></sup> Ha, sizlar o‘zingizni muqaddas shahar nomi ila atadingiz, Isroil xalqining Xudosiga tayandingiz, Axir, Uning nomi Sarvari Olamdir.</div>
  <div id="3"><sup><a href="https://www.kitobook.com/compare/book/23/48/3/" title="сравнение переводов, параллельные ссылки">3</a></sup> Egamiz sizlarga shunday dedi: “Bo‘lib o‘tganlarni oldindan Men aytdim, Og‘zimdan chiqishi bilan bularni bildirdim, Birdaniga harakat qildim va ular sodir bo‘ldi.</div>
  <div id="4"><sup><a href="https://www.kitobook.com/compare/book/23/48/4/" title="сравнение переводов, параллельные ссылки">4</a></sup> Axir, qaysarligingni Men bilaman–ku! Bo‘yning temirday, peshanang bronzaday qattiqdir!</div>
  <div id="5"><sup><a href="https://www.kitobook.com/compare/book/23/48/5/" title="сравнение переводов, параллельные ссылки">5</a></sup> ‘Bularni mening sanamim qildi, Quyma, o‘yma butlarim amr qildi’, deb Aytmagin, deya Men oldindan aytdim, Bajo bo‘lmasdan oldin, bo‘lib o‘tganlarni bildirdim.</div>
  <div id="6"><sup><a href="https://www.kitobook.com/compare/book/23/48/6/" title="сравнение переводов, параллельные ссылки">6</a></sup> Bularning hammasini eshitding, Nahotki endi e’tirof etmasang?! Hozirdan boshlab yangilarini, O‘zing bilmagan yashirin narsalarni Senga eshittirdim.</div>
  <div id="7"><sup><a href="https://www.kitobook.com/compare/book/23/48/7/" title="сравнение переводов, параллельные ссылки">7</a></sup> Bular hozir yaratildi, qadimda emas, Bu to‘g‘rida sen ilgari eshitmagansan. Yo‘q! Sen: ‘Men bularni bilaman–ku!’ — deb ayta olmaysan.</div>
  <div id="8"><sup><a href="https://www.kitobook.com/compare/book/23/48/8/" title="сравнение переводов, параллельные ссылки">8</a></sup> Ha, eshitmagansan, bilmaysan ham, Hatto azaldan ham quloqlaring ochilmagandi. Men bilaman–ku xiyonatkor ekanligingni, Tug‘ilganingdanoq sen isyonkor deb atalgansan.</div>
  <div id="9"><sup><a href="https://www.kitobook.com/compare/book/23/48/9/" title="сравнение переводов, параллельные ссылки">9</a></sup> O‘zimning ismim haqi g‘azabimni bosyapman, Sharafim haqi O‘zimni tutyapman, Bo‘lmasa, seni yo‘q qilgan bo‘lardim.</div>
  <div id="10"><sup><a href="https://www.kitobook.com/compare/book/23/48/10/" title="сравнение переводов, параллельные ссылки">10</a></sup> Mana, Men seni pokladim, Ammo kumushday qilib emas. Seni kulfat o‘chog‘ida sinadim.</div>
  <div id="11"><sup><a href="https://www.kitobook.com/compare/book/23/48/11/" title="сравнение переводов, параллельные ссылки">11</a></sup> O‘z haqim, ha, O‘z haqim uchun shunday qilaman! Axir, nimaga Men badnom bo‘lishim kerak?! Shuhratimni birovga berib qo‘ymayman.</div>
  <div id="12"><sup><a href="https://www.kitobook.com/compare/book/23/48/12/" title="сравнение переводов, параллельные ссылки">12</a></sup> Menga quloq tut, ey Yoqub xonadoni! O‘zim chaqirgan Isroil xalqi, eshit! Men O‘shaman! Boshi ham, oxiri ham Men O‘zimman.</div>
  <div id="13"><sup><a href="https://www.kitobook.com/compare/book/23/48/13/" title="сравнение переводов, параллельные ссылки">13</a></sup> Ha, Mening qo‘lim zaminning poydevorini qo‘ygan, Samolarni yoygan Mening qo‘limdir. Men ularni chaqirganimda Ular birgalikda turadi.</div>
  <div id="14"><sup><a href="https://www.kitobook.com/compare/book/23/48/14/" title="сравнение переводов, параллельные ссылки">14</a></sup> Hammangiz to‘planib, eshiting! Butlarning qaysisi bularni bildirdi?! Kurushni Men, Egangiz, yaxshi ko‘raman. U Bobilda Mening niyatimni bajo keltiradi. Mening qo‘lim Bobilliklarga qarshi bo‘ladi.</div>
  <div id="15"><sup><a href="https://www.kitobook.com/compare/book/23/48/15/" title="сравнение переводов, параллельные ссылки">15</a></sup> Men aytdim! Ha, Men O‘zim aytdim! Uni Men chaqirganman! Uni Men olib keldim, U g‘alabaga erishadi.</div>
  <div id="16"><sup><a href="https://www.kitobook.com/compare/book/23/48/16/" title="сравнение переводов, параллельные ссылки">16</a></sup> Menga yaqinlashing! Bunga quloq soling! Azaldan hech narsani yashirmay aytdim, Boshidanoq Men o‘sha yerdaman.” Mana endi Egamiz Rabbiy meni Hamda O‘z Ruhini yubormoqda.</div>
  <div id="17"><sup><a href="https://www.kitobook.com/compare/book/23/48/17/" title="сравнение переводов, параллельные ссылки">17</a></sup> Qutqaruvchingiz, Isroil xalqining muqaddas Xudosi — Egamiz shunday aytmoqda: “Men Egangiz Xudoman! Yaxshi bo‘ling, deb sizlarga yo‘l–yo‘riq ko‘rsataman, Yuradigan yo‘llaringizdan yetaklayman.</div>
  <div id="18"><sup><a href="https://www.kitobook.com/compare/book/23/48/18/" title="сравнение переводов, параллельные ссылки">18</a></sup> Qani, endi amrlarimga quloq solganingizda! Farovonligingiz daryoday bo‘lardi, Zafaringiz dengiz to‘lqinlariday bo‘lardi.</div>
  <div id="19"><sup><a href="https://www.kitobook.com/compare/book/23/48/19/" title="сравнение переводов, параллельные ссылки">19</a></sup> Urug‘ingiz qum kabi bo‘lardi, Naslingiz qum zarralariday son–sanoqsiz bo‘lardi. Ularning nomi o‘chib ketmagan bo‘lardi, Mening oldimdan yo‘qotilmagan bo‘lardi.”</div>
  <div id="20"><sup><a href="https://www.kitobook.com/compare/book/23/48/20/" title="сравнение переводов, параллельные ссылки">20</a></sup> Endi Bobildan chiqib keting, Bobilliklardan qoching. Shodlik hayqiriqlari ila e’lon qiling! Dunyoning to‘rt chetiga bu xabarni yetkazing! “Egamiz O‘z qullari, Yoqub naslini qutqardi”, deb ayting!</div>
  <div id="21"><sup><a href="https://www.kitobook.com/compare/book/23/48/21/" title="сравнение переводов, параллельные ссылки">21</a></sup> Egamiz ularni sahrodan olib borganda, Ular tashnalikdan qiynalmadilar. Xudo ular uchun qoyadan suv chiqardi. U qoyani yordi, suvlar pishqirib chiqdi.</div>
  <div id="22"><sup><a href="https://www.kitobook.com/compare/book/23/48/22/" title="сравнение переводов, параллельные ссылки">22</a></sup> “Yovuzlarga omonlik yo‘q”, deydi Egamiz.</div>
</div>