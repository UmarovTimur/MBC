<div itemprop="articleBody" class="text">
  <div id="1"><sup><a href="https://www.kitobook.com/compare/book/23/63/1/" title="сравнение переводов, параллельные ссылки">1</a></sup> Edomdan kelayotgan kim? Qizil libos kiyib, Bozrax shahridan kelayotgan kim? Ko‘zni qamashtiruvchi kiyimlar kiyib, Katta kuch bilan qadam bosgan kim? “Bu Men, Egangizman! Qutqarish kuchiga egaman. G‘alabani e’lon qilishga kelmoqdaman.”</div>
  <div id="2"><sup><a href="https://www.kitobook.com/compare/book/23/63/2/" title="сравнение переводов, параллельные ссылки">2</a></sup> Nechun kiyimlaring qip–qizil? Nima uchun chuqurda uzum ezgan odamga o‘xshaysan?</div>
  <div id="3"><sup><a href="https://www.kitobook.com/compare/book/23/63/3/" title="сравнение переводов, параллельные ссылки">3</a></sup> “Chuqurda bir o‘zim ezdim, Yonimda xalqlardan birontasi yo‘q edi. G‘azab bilan ularni ezdim, Qahr bilan ularni oyoq osti qildim. Ularning qoni kiyimlarimga sachradi, Butun usti boshimni iflos qildi.</div>
  <div id="4"><sup><a href="https://www.kitobook.com/compare/book/23/63/4/" title="сравнение переводов, параллельные ссылки">4</a></sup> Ha, Men qasos kunini tayinlab qo‘ygan edim, Xalqimni qutqaradigan kun yetib keldi.</div>
  <div id="5"><sup><a href="https://www.kitobook.com/compare/book/23/63/5/" title="сравнение переводов, параллельные ссылки">5</a></sup> Qaradim, yordam beradigan biror odam yo‘q edi, Qo‘llab–quvvatlaydigan hech kimsa yo‘qligidan hayratda qoldim. Shunda O‘zimning qo‘lim yordamga keldi, O‘z g‘azabim Menga madad bo‘ldi.</div>
  <div id="6"><sup><a href="https://www.kitobook.com/compare/book/23/63/6/" title="сравнение переводов, параллельные ссылки">6</a></sup> G‘azab bilan xalqlarni tepkiladim, Jahl bilan ularni ezib tashladim. Ularning qonini yerga to‘kdim.”</div>
  <div id="7"><sup><a href="https://www.kitobook.com/compare/book/23/63/7/" title="сравнение переводов, параллельные ссылки">7</a></sup> Egamizning sodiq sevgisi haqida aytaman, Qilgan ishlari uchun Egamizga hamdlar aytaman. O‘zining mehr–shafqati, buyuk sevgisi bilan Isroil xonadoniga qilgan buyuk ezguliklari haqida aytaman.</div>
  <div id="8"><sup><a href="https://www.kitobook.com/compare/book/23/63/8/" title="сравнение переводов, параллельные ссылки">8</a></sup> Egamiz shunday dedi: “Ha, ular Mening xalqimdir, Bevafolik qilmaydigan farzandlardir.” Shunday qilib, Xudo ularning najotkori bo‘ldi.</div>
  <div id="9"><sup><a href="https://www.kitobook.com/compare/book/23/63/9/" title="сравнение переводов, параллельные ссылки">9</a></sup> Ular qiynalganlarida, U ham azob chekdi, Egamizning farishtasi ularni qutqardi. Sevgisi, shafqati tufayli Uning O‘zi ularni qutqardi. Egamiz ularni ko‘tarib, azaldan opichlab yurardi.</div>
  <div id="10"><sup><a href="https://www.kitobook.com/compare/book/23/63/10/" title="сравнение переводов, параллельные ссылки">10</a></sup> Ammo ular isyon qildilar, Egamizning Muqaddas Ruhini ranjitdilar. Shuning uchun Egamiz ularning dushmani bo‘ldi. Egamizning O‘zi ularga qarshi kurashdi.</div>
  <div id="11"><sup><a href="https://www.kitobook.com/compare/book/23/63/11/" title="сравнение переводов, параллельные ссылки">11</a></sup> Shunda xalq o‘tgan kunlarni, Musoning davrini eslab, shunday dedi: “Cho‘ponlari bilan birga ota–bobolarimizni dengizdan o‘tkazgan qani? O‘z Muqaddas Ruhini ularning orasiga yuborgan qani?</div>
  <div id="12"><sup><a href="https://www.kitobook.com/compare/book/23/63/12/" title="сравнение переводов, параллельные ссылки">12</a></sup> Ajoyib qudratli qo‘li bilan Musoning o‘ng qo‘lidan tutgan qani? O‘zining nomini sharaflay, deb Ularning oldidagi suvni ikkiga bo‘lgan qani?”</div>
  <div id="13"><sup><a href="https://www.kitobook.com/compare/book/23/63/13/" title="сравнение переводов, параллельные ссылки">13</a></sup> Egamiz ularni dengiz tubidan olib o‘tdi. Tekis joyda yurgan otday Ular hech qoqilmasdan o‘tdi.</div>
  <div id="14"><sup><a href="https://www.kitobook.com/compare/book/23/63/14/" title="сравнение переводов, параллельные ссылки">14</a></sup> Vodiyga yoyilgan podaga o‘xshatib, Egamizning Ruhi ularga orom berdi. O‘zining buyuk nomi ulug‘lansin, deya Egamiz O‘z xalqiga yo‘l ko‘rsatdi.</div>
  <div id="15"><sup><a href="https://www.kitobook.com/compare/book/23/63/15/" title="сравнение переводов, параллельные ссылки">15</a></sup> Ey Egamiz, osmondan qara, Muqaddas, ulug‘vorlikka to‘la Maskaningdan boq! Qani endi g‘ayrating, qudrating? Sen mehribonligingni, shafqatingni Bizdan darig‘ tutding.</div>
  <div id="16"><sup><a href="https://www.kitobook.com/compare/book/23/63/16/" title="сравнение переводов, параллельные ссылки">16</a></sup> Axir, Sen bizning otamizsan, ey Egamiz! Ibrohim bizni bilmaydi, Yoqub bizni tanimaydi. Sen bizning otamizsan! Azaldan noming “Qutqaruvchimiz”dir.</div>
  <div id="17"><sup><a href="https://www.kitobook.com/compare/book/23/63/17/" title="сравнение переводов, параллельные ссылки">17</a></sup> Ey Egamiz, nega bizni yo‘lingdan adashtirasan? Nega bizga Sendan qo‘rqmaydigan tosh yurak bergansan? Biz Sening qullaringmiz. Bizning haqi–hurmatimiz, O‘zingning aziz xalqing haqi–hurmati Bizga yuz burgin!</div>
  <div id="18"><sup><a href="https://www.kitobook.com/compare/book/23/63/18/" title="сравнение переводов, параллельные ссылки">18</a></sup> Sening muqaddas maskaningga Biz, aziz xalqing, faqat oz vaqt egalik qildik. Endi esa dushmanlarimiz U yerni oyoq osti qilib tashladi.</div>
  <div id="19"><sup><a href="https://www.kitobook.com/compare/book/23/63/19/" title="сравнение переводов, параллельные ссылки">19</a></sup> Biz allaqachon Senga tegishli bo‘lmagan, Sen ustidan hukmron bo‘lmagan xalqlarga o‘xshab qoldik.</div>
</div>