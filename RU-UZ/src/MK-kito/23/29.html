<div itemprop="articleBody" class="text">
  <div id="1"><sup><a href="https://www.kitobook.com/compare/book/23/29/1/" title="сравнение переводов, параллельные ссылки">1</a></sup> Egam aytar: “Holingga voy, ey Dovud yashagan shahar! Ey Oriyol, Oriyol! Yillar ortidan yillar o‘taveradi, Bayramlarni nishonlashaveradi.</div>
  <div id="2"><sup><a href="https://www.kitobook.com/compare/book/23/29/2/" title="сравнение переводов, параллельные ссылки">2</a></sup> Ammo boshingga kulfat keltiraman, Faryod qilib, nola chekasan, Seni qurbongoh qilaman.</div>
  <div id="3"><sup><a href="https://www.kitobook.com/compare/book/23/29/3/" title="сравнение переводов, параллельные ссылки">3</a></sup> Atrofingda senga qarshi lashkar to‘playman, Qamal inshootlarini o‘rnataman. Minoralar qurib, seni o‘rab olaman.</div>
  <div id="4"><sup><a href="https://www.kitobook.com/compare/book/23/29/4/" title="сравнение переводов, параллельные ссылки">4</a></sup> Yerning ostidan sen gapirasan, Tuproq ostidan so‘zlaring keladi, Ovozing sharpa ovoziday yer ostidan chiqadi, Gaplaring tuproq ostidan shivirlab keladi.</div>
  <div id="5"><sup><a href="https://www.kitobook.com/compare/book/23/29/5/" title="сравнение переводов, параллельные ссылки">5</a></sup> Ammo shunda shafqatsiz dushmanlaring Birdaniga chang kabi uchib ketadi, To‘satdan bo‘rondagi xas–cho‘pday Ular to‘zib ketadi.</div>
  <div id="6"><sup><a href="https://www.kitobook.com/compare/book/23/29/6/" title="сравнение переводов, параллельные ссылки">6</a></sup> Keladi Men, Sarvari Olam, gumbur–gumbur, Zilzila, shovqin–suron, dovul, Bo‘ronu yutib yuboruvchi alanga bilan.</div>
  <div id="7"><sup><a href="https://www.kitobook.com/compare/book/23/29/7/" title="сравнение переводов, параллельные ссылки">7</a></sup> Ey Quddus, sizga qarshi chiqqan xalqlar yo‘q bo‘lib ketadi. Sizning qal’angizga hujum qilgan vahshiy elatlar Tundagi tush kabi o‘tib ketadi.</div>
  <div id="8"><sup><a href="https://www.kitobook.com/compare/book/23/29/8/" title="сравнение переводов, параллельные ссылки">8</a></sup> Ha, och odam tushida ovqat yesa ham, Uyg‘onganda, ochligicha qolaveradi. Chanqagan odam tushida suv ichadiyu Chanqog‘i qonmasdan uyg‘onadi. Ey Sion tog‘i, sizga qarshi chiqqan Jamiki elatlar ham shu ahvolga tushadi.”</div>
  <div id="9"><sup><a href="https://www.kitobook.com/compare/book/23/29/9/" title="сравнение переводов, параллельные ссылки">9</a></sup> O‘zingizni kar qiling, dong qotib qoling, O‘zingizni ko‘r qiling, ko‘rmas bo‘ling, Mast bo‘ling, ammo sharobdan emas, Gandiraklab yuring, ammo bo‘zadan emas.</div>
  <div id="10"><sup><a href="https://www.kitobook.com/compare/book/23/29/10/" title="сравнение переводов, параллельные ссылки">10</a></sup> Egam sizni qattiq uxlatib qo‘ydi, Ey payg‘ambarlar, Egam ko‘zlaringizni uyquga bostirdi. Ey valiylar, Egam boshu ko‘zlaringizni o‘rab qo‘ydi.</div>
  <div id="11"><sup><a href="https://www.kitobook.com/compare/book/23/29/11/" title="сравнение переводов, параллельные ссылки">11</a></sup> Mana, bu vahiyning hammasi sizlar uchun muhrlangan o‘rama qog‘ozday bo‘lib qoldi. Bu o‘rama qog‘oz o‘qiy oladiganlarga berilib: “Buni o‘qing!” deb buyurilsa, ular: “Yo‘q, muhrlangan ekan”, deydilar.</div>
  <div id="12"><sup><a href="https://www.kitobook.com/compare/book/23/29/12/" title="сравнение переводов, параллельные ссылки">12</a></sup> U o‘qiy olmaydiganlarga berilib: “Buni o‘qing”, deb aytilgan bo‘lsa, ular: “Biz o‘qishni bilmaymiz”, deb javob beradilar.</div>
  <div id="13"><sup><a href="https://www.kitobook.com/compare/book/23/29/13/" title="сравнение переводов, параллельные ссылки">13</a></sup> Ha, Rabbiy aytdi: “Bu xalq faqat so‘zdagina Menga yaqinlashadi, Tildagina Meni izzat qiladi, Yuraklari esa Mendan uzoqdir. Inson yaratgan qoidalar orqali Menga sajda qiladi.</div>
  <div id="14"><sup><a href="https://www.kitobook.com/compare/book/23/29/14/" title="сравнение переводов, параллельные ссылки">14</a></sup> Mana, Men yana shunday bir ish qilamanki, Bu xalq hayratda qoladi, Lol bo‘lib, dong qotadi. Donolari donolikdan mahrum bo‘ladi, Idroklilari idrokidan ayriladi.”</div>
  <div id="15"><sup><a href="https://www.kitobook.com/compare/book/23/29/15/" title="сравнение переводов, параллельные ссылки">15</a></sup> Holingizga voy! Egamizdan rejalaringizni yashiryapsiz, Ishlaringizni qorong‘ilikda qilyapsiz. “Kim bizni ko‘rardi, kim bizni bilardi?” deysiz.</div>
  <div id="16"><sup><a href="https://www.kitobook.com/compare/book/23/29/16/" title="сравнение переводов, параллельные ссылки">16</a></sup> Hammasini ag‘dar–to‘ntar qilyapsiz, Axir, kulolni loyga tenglashtirib bo‘ladimi?! Nahotki buyum o‘zini yaratganga: “Meni yaratganing yo‘q”, deb aytsa?! Nahotki idish kulolga: “Sen tushunmaysan”, deb aytsa?!</div>
  <div id="17"><sup><a href="https://www.kitobook.com/compare/book/23/29/17/" title="сравнение переводов, параллельные ссылки">17</a></sup> Mana, qisqa vaqt ichida Lubnon o‘rmoni dalaga aylanadi. Dala esa qalin o‘rmon bo‘ladi.</div>
  <div id="18"><sup><a href="https://www.kitobook.com/compare/book/23/29/18/" title="сравнение переводов, параллельные ссылки">18</a></sup> O‘sha kuni kitobdagi so‘zlarni karlar eshitar, Ko‘rlarning ko‘zlari zulmatda nur ko‘rar.</div>
  <div id="19"><sup><a href="https://www.kitobook.com/compare/book/23/29/19/" title="сравнение переводов, параллельные ссылки">19</a></sup> Bechoralarga Egam yangi quvonch ato etadi, Isroil xalqining muqaddas Xudosi tufayli Muhtojlar shod bo‘ladi.</div>
  <div id="20"><sup><a href="https://www.kitobook.com/compare/book/23/29/20/" title="сравнение переводов, параллельные ссылки">20</a></sup> Zolimlar to abad yo‘q bo‘ladi, Mazaxchilar halok bo‘ladi, Yomonlik istovchilar qirib tashlanadi.</div>
  <div id="21"><sup><a href="https://www.kitobook.com/compare/book/23/29/21/" title="сравнение переводов, параллельные ссылки">21</a></sup> Ular odamlarga tuhmat yog‘dirar, Hakamlarga tuzoq qo‘yar, Solihlarni adolatdan mahrum qilar.</div>
  <div id="22"><sup><a href="https://www.kitobook.com/compare/book/23/29/22/" title="сравнение переводов, параллельные ссылки">22</a></sup> Shu bois Ibrohimni qutqargan Egam Yoqub xonadoniga shunday deb aytmoqda: “Yoqub nasli endi hech qachon sharmanda bo‘lmaydi, Qo‘rquvdan uning rangi oqarmaydi.</div>
  <div id="23"><sup><a href="https://www.kitobook.com/compare/book/23/29/23/" title="сравнение переводов, параллельные ссылки">23</a></sup> Men yaratganlarni, ha, farzandlarini Isroil xalqi o‘zining orasida ko‘rganda, Mening nomimni muqaddas deb biladi, Men, Yoqub naslining Xudosini muqaddas deb biladi. Ha, Isroil xalqining Xudosi — Mening oldimda hayratda turadi.</div>
  <div id="24"><sup><a href="https://www.kitobook.com/compare/book/23/29/24/" title="сравнение переводов, параллельные ссылки">24</a></sup> Yo‘lidan adashganlar o‘shanda tushunib yetadi, Noliganlar yo‘l–yo‘riqlarimni o‘rganadi.”</div>
</div>