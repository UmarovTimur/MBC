<div itemprop="articleBody" class="text">
  <div id="1"><sup><a href="https://www.kitobook.com/compare/book/23/28/1/" title="сравнение переводов, параллельные ссылки">1</a></sup> Ey ulug‘vorlik toji bo‘lgan shahar! Holingga voy! Efrayim, mast–alastlarining ulug‘vorligi eding sen! Eh, ajoyib, go‘zal shahar eding! Shuhrating gulday so‘lmoqda! Serhosil vodiydagi unumdor shahar eding. Tubanlashding sharobdan!</div>
  <div id="2"><sup><a href="https://www.kitobook.com/compare/book/23/28/2/" title="сравнение переводов, параллельные ссылки">2</a></sup> Mana, Rabbiyning kuchli bir bahodiri bor. U selga, vayron keltiradigan quyunga o‘xshaydi. Yuvib ketadigan, toshqin jalalarga o‘xshaydi. O‘z qo‘llari bilan u Efrayimni yakson qiladi.</div>
  <div id="3"><sup><a href="https://www.kitobook.com/compare/book/23/28/3/" title="сравнение переводов, параллельные ссылки">3</a></sup> Eh, Efrayim mast–alastlarining ulug‘vorlik toji! Ana endi oyoq ostida toptaladi!</div>
  <div id="4"><sup><a href="https://www.kitobook.com/compare/book/23/28/4/" title="сравнение переводов, параллельные ссылки">4</a></sup> Serhosil vodiydagi unumdor shahar edi! Endi ularning shuhrati gullar kabi so‘nadi. Ular ilk pishgan anjirlarga o‘xshaydi, Pishgan zahoti yulinib, yutib yuboriladi.</div>
  <div id="5"><sup><a href="https://www.kitobook.com/compare/book/23/28/5/" title="сравнение переводов, параллельные ссылки">5</a></sup> O‘sha kuni Sarvari Olam O‘zining xalqidan qolganlari uchun Shuhrat tojiyu ajoyib gulchambar bo‘ladi.</div>
  <div id="6"><sup><a href="https://www.kitobook.com/compare/book/23/28/6/" title="сравнение переводов, параллельные ссылки">6</a></sup> Hukm kursisida o‘tirganlarga U adolat ruhini beradi. Darvozadan dushmanga zarba beradiganga U jasorat manbayi bo‘ladi.</div>
  <div id="7"><sup><a href="https://www.kitobook.com/compare/book/23/28/7/" title="сравнение переводов, параллельные ссылки">7</a></sup> Ruhoniy, payg‘ambarlar sharob tufayli, O‘tkir ichimliklardan gandiraklab yuradi. Ha, sharob, bo‘zalardan ularning boshi aylanadi, May dastidan ular yo‘llaridan adashadi, O‘tkir ichimlikdan gandiraklab yuradi. Ular vahiy ko‘rganlarida xato qiladi, Qiladigan hukmlarida adashadi.</div>
  <div id="8"><sup><a href="https://www.kitobook.com/compare/book/23/28/8/" title="сравнение переводов, параллельные ссылки">8</a></sup> Ularning dasturxoni qusuqqa to‘la, Birorta ham toza joy yo‘q.</div>
  <div id="9"><sup><a href="https://www.kitobook.com/compare/book/23/28/9/" title="сравнение переводов, параллельные ссылки">9</a></sup> Xo‘sh, Xudo kimlarga o‘rgatyapti? Kimga xabarini tushuntiryapti? Mana shu xalqqa! Endi ko‘krakdan ajratilgan, Sutdan ayrilgan go‘daklarga!</div>
  <div id="10"><sup><a href="https://www.kitobook.com/compare/book/23/28/10/" title="сравнение переводов, параллельные ссылки">10</a></sup> Ha, ular tushunarsiz gaplar, Mazmunsiz so‘zlar eshitadilar. Ozgina u yerda, ozgina bu yerda.</div>
  <div id="11"><sup><a href="https://www.kitobook.com/compare/book/23/28/11/" title="сравнение переводов, параллельные ссылки">11</a></sup> Xudo bu xalqqa begona tillarda, Tushunarsiz tilda gapiradi.</div>
  <div id="12"><sup><a href="https://www.kitobook.com/compare/book/23/28/12/" title="сравнение переводов, параллельные ссылки">12</a></sup> Ularga shunday degan: “Mana, orom! Charchaganlarga dam bering. Mana shu rohat, axir.” Ammo ular eshitishdan bosh tortdi.</div>
  <div id="13"><sup><a href="https://www.kitobook.com/compare/book/23/28/13/" title="сравнение переводов, параллельные ссылки">13</a></sup> Egam so‘zi ular uchun tushunarsiz gaplar, Mazmunsiz so‘zlarday bo‘ladi. Ozgina u yerda, ozgina bu yerda. Shunday qilib, yuray deganingizda Orqaga yiqilib, yaralanasiz, Tuzoqqa tushib, olib ketilasiz.</div>
  <div id="14"><sup><a href="https://www.kitobook.com/compare/book/23/28/14/" title="сравнение переводов, параллельные ссылки">14</a></sup> Shu bois Egamdan kelgan bu xabarni eshiting, Ey Quddusdagi masxaraboz hukmdorlar!</div>
  <div id="15"><sup><a href="https://www.kitobook.com/compare/book/23/28/15/" title="сравнение переводов, параллельные ссылки">15</a></sup> Sizlar shunday dedingiz: “Biz O‘lim bilan ahd qilganmiz, O‘liklar diyori ila bitim tuzganmiz. Dahshatli ofat kelib boshimizga tushmaydi. Axir, yolg‘onni panoh qilib olganmiz, Soxtalikni chodir qilib olganmiz.”</div>
  <div id="16"><sup><a href="https://www.kitobook.com/compare/book/23/28/16/" title="сравнение переводов, параллельные ссылки">16</a></sup> Shu bois Egamiz Rabbiy aytmoqda: “Mana, Men joylashtiryapman Quddusda Sinalgan bir toshni, poydevor toshini. Bu qadrli tamal toshi, ishonchli poydevordir. Ha, unga tayanganlar hech qachon umidsiz bo‘lmaydi.</div>
  <div id="17"><sup><a href="https://www.kitobook.com/compare/book/23/28/17/" title="сравнение переводов, параллельные ссылки">17</a></sup> Men adolat bilan hukm qilaman, To‘g‘rilik o‘lchovim bo‘ladi. Soxta panohingizni do‘l yuvib ketadi, Chodiringizni sellar yuvib ketadi.</div>
  <div id="18"><sup><a href="https://www.kitobook.com/compare/book/23/28/18/" title="сравнение переводов, параллельные ссылки">18</a></sup> O‘lim bilan tuzgan ahdingiz bekor bo‘ladi, O‘liklar diyori ila qilgan bitimingiz barbod bo‘ladi. Dahshatli ofat yurtdan o‘tayotganda, Sizlar yer bilan yakson bo‘lasiz.</div>
  <div id="19"><sup><a href="https://www.kitobook.com/compare/book/23/28/19/" title="сравнение переводов, параллельные ссылки">19</a></sup> Ha, har tongda, tunu kun O‘sha to‘fon sizni yuvib ketadi.” Eshitganingizni anglab yetganingizda, Bu xabar g‘oyat katta xavfdan darak beradi:</div>
  <div id="20"><sup><a href="https://www.kitobook.com/compare/book/23/28/20/" title="сравнение переводов, параллельные ссылки">20</a></sup> Yotgani to‘shagingiz kaltalik qiladi, Yopingani ko‘rpangiz ensizlik qiladi.</div>
  <div id="21"><sup><a href="https://www.kitobook.com/compare/book/23/28/21/" title="сравнение переводов, параллельные ссылки">21</a></sup> Perazim tog‘idagiday O‘z ishimni qilay, deb Egam qo‘zg‘aladi. Givon vodiysidagiday U g‘azabga minadi. Ha, U O‘zining ajoyib ishini qiladi. Uning ishlari hayratda qoldiradi.</div>
  <div id="22"><sup><a href="https://www.kitobook.com/compare/book/23/28/22/" title="сравнение переводов, параллельные ссылки">22</a></sup> Masxaralashni bas qiling endi, Bo‘lmasa zanjirlaringiz yana og‘irlashadi. Sarvari Olam — Rabbiy menga: “Butun yurtni vayron qilaman”, deb aytdi.</div>
  <div id="23"><sup><a href="https://www.kitobook.com/compare/book/23/28/23/" title="сравнение переводов, параллельные ссылки">23</a></sup> Tinglang, ovozimga quloq soling, Diqqat qiling, gaplarimni eshiting!</div>
  <div id="24"><sup><a href="https://www.kitobook.com/compare/book/23/28/24/" title="сравнение переводов, параллельные ссылки">24</a></sup> Dehqonlar ekish uchun yerga ishlov beraveradimi?! Tuproq kovlayveradi–yu, hech qachon ekmaydimi?!</div>
  <div id="25"><sup><a href="https://www.kitobook.com/compare/book/23/28/25/" title="сравнение переводов, параллельные ссылки">25</a></sup> Yo‘q, ular yerni tekislaydi, Keyin ukrop, zira urug‘ini sepadi. Belgilangan joylariga Har turli bug‘doy, arpa urug‘ini ekadi.</div>
  <div id="26"><sup><a href="https://www.kitobook.com/compare/book/23/28/26/" title="сравнение переводов, параллельные ссылки">26</a></sup> Ha, dehqonlar nima qilishini biladi, Xudo ularga aql–idrok bergan!</div>
  <div id="27"><sup><a href="https://www.kitobook.com/compare/book/23/28/27/" title="сравнение переводов, параллельные ссылки">27</a></sup> Axir, ukropni bolg‘a bilan yanchmaydi, Zirani arava g‘ildiragi bilan ezmaydi. Mana, ukropni kaltak bilan yanchib oladi, Zirani tayoq bilan ezib oladi.</div>
  <div id="28"><sup><a href="https://www.kitobook.com/compare/book/23/28/28/" title="сравнение переводов, параллельные ссылки">28</a></sup> Bug‘doydan un qilinadi, Ammo u to abad yanchilmaydi. Arava g‘ildiragi bug‘doy ustidan Chang bo‘lguncha yurg‘izilmaydi.</div>
  <div id="29"><sup><a href="https://www.kitobook.com/compare/book/23/28/29/" title="сравнение переводов, параллельные ссылки">29</a></sup> Bu donolik kelar Sarvari Olamdan, Uning maslahatlari ajoyib, donoligi buyukdir.</div>
</div>