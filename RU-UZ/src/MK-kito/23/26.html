<div itemprop="articleBody" class="text">
  <div id="1"><sup><a href="https://www.kitobook.com/compare/book/23/26/1/" title="сравнение переводов, параллельные ссылки">1</a></sup> O‘sha kuni Yahudo yurtida ushbu qo‘shiq kuylanar: “Mana, shahrimiz qudratlidir! Egamiz bizning qal’amizdir, Uning O‘zi bizga najot beradi.</div>
  <div id="2"><sup><a href="https://www.kitobook.com/compare/book/23/26/2/" title="сравнение переводов, параллельные ссылки">2</a></sup> Oching shahar darvozalarini! Sadoqatli solih xalq ichkari kirsin!</div>
  <div id="3"><sup><a href="https://www.kitobook.com/compare/book/23/26/3/" title="сравнение переводов, параллельные ссылки">3</a></sup> Ey Egamiz, Senga ishonib, Fikri–zikri Sendan uzilmaydiganga O‘zing komil tinchlik ato qilasan.</div>
  <div id="4"><sup><a href="https://www.kitobook.com/compare/book/23/26/4/" title="сравнение переводов, параллельные ссылки">4</a></sup> Egamizga to abad ishon, Uning O‘zi abadiy Qoyamizdir.</div>
  <div id="5"><sup><a href="https://www.kitobook.com/compare/book/23/26/5/" title="сравнение переводов, параллельные ссылки">5</a></sup> Yuksalganlarni U yiqitdi, Takabbur shaharni vayron qilib, Yer bilan bitta qildi.</div>
  <div id="6"><sup><a href="https://www.kitobook.com/compare/book/23/26/6/" title="сравнение переводов, параллельные ссылки">6</a></sup> O‘sha shaharni mazlumlar oyoq osti qildi, U bechoralarning qadamlari ostida ezildi.”</div>
  <div id="7"><sup><a href="https://www.kitobook.com/compare/book/23/26/7/" title="сравнение переводов, параллельные ссылки">7</a></sup> Solihning yo‘li tekisdir, To‘g‘ri yo‘lni Sen unga tayyorlaysan.</div>
  <div id="8"><sup><a href="https://www.kitobook.com/compare/book/23/26/8/" title="сравнение переводов, параллельные ссылки">8</a></sup> Ey Egamiz, yo‘l–yo‘riqlaring ila Senga umid qilamiz. Sening nomingni sharaflash Ko‘nglimiz istagidir.</div>
  <div id="9"><sup><a href="https://www.kitobook.com/compare/book/23/26/9/" title="сравнение переводов, параллельные ссылки">9</a></sup> Tun bo‘yi yuragim Seni qo‘msaydi, Ha, men Senga intilaman. Yer yuzida Sening hukming bo‘lganda, Olam ahli adolatni biladi.</div>
  <div id="10"><sup><a href="https://www.kitobook.com/compare/book/23/26/10/" title="сравнение переводов, параллельные ссылки">10</a></sup> Fosiqlar marhamat ko‘rganda Ular aslo solihlikni o‘rganmas. Haqqoniylik o‘rniga ular egrilik qilaveradi, Sening ulug‘vorligingni ular ko‘rmaydi.</div>
  <div id="11"><sup><a href="https://www.kitobook.com/compare/book/23/26/11/" title="сравнение переводов, параллельные ссылки">11</a></sup> Ey Egamiz, qo‘ling ko‘tarilgan, Jazolashga tayyor, Ammo ular buni ko‘rmaydi. Xalqingni deb jon kuydirganingni ko‘rib, Ular sharmanda bo‘lsin. G‘animlaringga atalgan olov ularni yutsin.</div>
  <div id="12"><sup><a href="https://www.kitobook.com/compare/book/23/26/12/" title="сравнение переводов, параллельные ссылки">12</a></sup> Ey Egamiz, bizga Sen tinchlik ato etasan, Qilgan ishlarimizning barchasiga Yetishganmiz Sening qudrating ila.</div>
  <div id="13"><sup><a href="https://www.kitobook.com/compare/book/23/26/13/" title="сравнение переводов, параллельные ссылки">13</a></sup> Ey Egamiz Xudo, sendan boshqalar Ustimizdan hukmronlik qildilar, Ammo biz yolg‘iz Sening nomingni tilga olamiz.</div>
  <div id="14"><sup><a href="https://www.kitobook.com/compare/book/23/26/14/" title="сравнение переводов, параллельные ссылки">14</a></sup> O‘liklar yashamaslar, Ular aslo qaytib kelmas. Ularni Sen jazolab, qirib tashlading, Ularni tamomila xotiradan o‘chirding.</div>
  <div id="15"><sup><a href="https://www.kitobook.com/compare/book/23/26/15/" title="сравнение переводов, параллельные ссылки">15</a></sup> Ey Egamiz, xalqimizni Sen ko‘paytirding, Xalqni ko‘paytirib, O‘zing yuksalding, Yurtning barcha chegaralarini kengaytirding.</div>
  <div id="16"><sup><a href="https://www.kitobook.com/compare/book/23/26/16/" title="сравнение переводов, параллельные ссылки">16</a></sup> Ey Egamiz, kulfatda qolganlarida Ular Senga yuz burdilar, Sening tanqidlaring ostida egildilar.</div>
  <div id="17"><sup><a href="https://www.kitobook.com/compare/book/23/26/17/" title="сравнение переводов, параллельные ссылки">17</a></sup> To‘lg‘oq tutayotgan ayol og‘riqdan qichqirganday, To‘lg‘onib, dod–faryod qilganday, Biz ham Sening oldingda shunday bo‘ldik, ey Egamiz!</div>
  <div id="18"><sup><a href="https://www.kitobook.com/compare/book/23/26/18/" title="сравнение переводов, параллельные ссылки">18</a></sup> Homilador bo‘lib, dard tortdik, Ammo shamoldan boshqa hech narsa ko‘rmadik. Na yer yuzida biz g‘olib bo‘ldik, Na avlodlar dunyoga keltirdik.</div>
  <div id="19"><sup><a href="https://www.kitobook.com/compare/book/23/26/19/" title="сравнение переводов, параллельные ссылки">19</a></sup> Ammo Sening o‘lik xalqing tiriladi, Tanalari o‘rnidan turadi. Ey tuproq ostida yotganlar, qo‘zg‘aling, Shodlikdan hayqiring! Ey Egamiz, shabnaming tonggi shabnamga o‘xshaydi, Zamin murdalariga hayot bag‘ishlaydi.</div>
  <div id="20"><sup><a href="https://www.kitobook.com/compare/book/23/26/20/" title="сравнение переводов, параллельные ссылки">20</a></sup> Keling, ey xalqim, bir oz yashirinib turing! Egamizning g‘azabi bosilguncha, Kiring ichkariga, Ortingizdan eshiklarni yopib qo‘ying!</div>
  <div id="21"><sup><a href="https://www.kitobook.com/compare/book/23/26/21/" title="сравнение переводов, параллельные ссылки">21</a></sup> Ana, Egamiz kelayotir maskanidan Zamin ahlini gunohlari uchun jazolagani. Yer to‘kilgan qonlarni fosh etadi, Qotillik qurbonlarini endi yashirmaydi.</div>
</div>