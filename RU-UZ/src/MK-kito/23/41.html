<div itemprop="articleBody" class="text">
  <div id="1"><sup><a href="https://www.kitobook.com/compare/book/23/41/1/" title="сравнение переводов, параллельные ссылки">1</a></sup> Egam aytar: “Mening oldimda sukut saqlang, Ey dengiz ortidagi yurtlar! Xalqlarning kuchi qayta tiklansin. Ular yaqinroq kelib, gapirsinlar. Hukm qilishga birga yig‘ilaylik.</div>
  <div id="2"><sup><a href="https://www.kitobook.com/compare/book/23/41/2/" title="сравнение переводов, параллельные ссылки">2</a></sup> Kim sharqdan g‘olib shohni chaqirdi? Kim uni o‘z xizmatiga chaqirdi? Kim unga elatlarni bo‘ysundiradi? Kim shohlarni oyog‘i ostida ezadi? Qilichi bilan ularni chopib tashlaydi, Yoyi bilan ularni somonday uchiradi.</div>
  <div id="3"><sup><a href="https://www.kitobook.com/compare/book/23/41/3/" title="сравнение переводов, параллельные ссылки">3</a></sup> Ularni ta’qib qiladi, Oyoq bosmagan yo‘ldan yuradi, O‘sha joylardan eson–omon o‘tadi.</div>
  <div id="4"><sup><a href="https://www.kitobook.com/compare/book/23/41/4/" title="сравнение переводов, параллельные ссылки">4</a></sup> Bularni qiladigan kim, bajaradigan kim?! Boshidan avlodlarni dunyoga keltirgan kim?! Men emasmi?! Azaldan Men sizning Egangizman, Oxirgacha ham Egangiz bo‘laman.</div>
  <div id="5"><sup><a href="https://www.kitobook.com/compare/book/23/41/5/" title="сравнение переводов, параллельные ссылки">5</a></sup> Dengiz ortidagi yurtlar Buni ko‘rib, qo‘rqadi. Yer yuzining to‘rt burchidan titrab, Ular yaqinlashib keladi.</div>
  <div id="6"><sup><a href="https://www.kitobook.com/compare/book/23/41/6/" title="сравнение переводов, параллельные ссылки">6</a></sup> ‘Qo‘rqmagin’, deya hamma Bir–biriga dalda beradi.</div>
  <div id="7"><sup><a href="https://www.kitobook.com/compare/book/23/41/7/" title="сравнение переводов, параллельные ссылки">7</a></sup> Mana, hunarmand odam Tilla ustasiga dalda beradi. ‘Ha, yaxshi chiqdi’, deb misgar Temirchiga dalda beradi. Yiqilib tushmasin, deb butni mixlab qo‘yadi.</div>
  <div id="8"><sup><a href="https://www.kitobook.com/compare/book/23/41/8/" title="сравнение переводов, параллельные ссылки">8</a></sup> Ammo sen–chi, ey qulim Isroil, Ey O‘zim tanlagan Yoqub nasli, Do‘stim Ibrohimning avlodi!</div>
  <div id="9"><sup><a href="https://www.kitobook.com/compare/book/23/41/9/" title="сравнение переводов, параллельные ссылки">9</a></sup> Seni yerning to‘rt burchidan olib keldim, Yerning olis burchaklaridan chaqirdim. Aytdimki: ‘Sen Mening qulimsan, Seni tanladim, rad etmadim.’</div>
  <div id="10"><sup><a href="https://www.kitobook.com/compare/book/23/41/10/" title="сравнение переводов, параллельные ссылки">10</a></sup> Qo‘rqma, Men sen bilan birgaman, Vahimaga tushma, Men sening Xudoyingman. Senga kuch beraman, O‘zim yordamga kelaman, G‘olib o‘ng qo‘lim bilan seni qo‘llayman.</div>
  <div id="11"><sup><a href="https://www.kitobook.com/compare/book/23/41/11/" title="сравнение переводов, параллельные ссылки">11</a></sup> Ha, senga qarshi bo‘lganlarning hammasi Sharmandayu sharmisor bo‘lib qoladi, Dushmanlaring yo‘q bo‘ladi, nobud bo‘ladi.</div>
  <div id="12"><sup><a href="https://www.kitobook.com/compare/book/23/41/12/" title="сравнение переводов, параллельные ссылки">12</a></sup> Urush qiladiganlarni izlab ham topa olmaysan, Sen bilan jang qilganlar tamomila tugab bitadi.</div>
  <div id="13"><sup><a href="https://www.kitobook.com/compare/book/23/41/13/" title="сравнение переводов, параллельные ссылки">13</a></sup> Men O‘zim, Egang Xudo, o‘ng qo‘lingni kuchaytiraman, Senga: ‘Qo‘rqma, O‘zim yordamga kelaman’, degan Menman.”</div>
  <div id="14"><sup><a href="https://www.kitobook.com/compare/book/23/41/14/" title="сравнение переводов, параллельные ссылки">14</a></sup> Egamiz shunday aytmoqda: “Qo‘rqma, ey Isroil xalqi, Yoqub nasli! Sen kichkina bir chuvalchangdaysan. Ammo O‘zim senga yordam beraman. Men, Isroil xalqining muqaddas Xudosi, Sening Qutqaruvchingman.</div>
  <div id="15"><sup><a href="https://www.kitobook.com/compare/book/23/41/15/" title="сравнение переводов, параллельные ссылки">15</a></sup> Sendan bug‘doy yanchadigan xo‘ptir yasayman, Yangi, o‘tkir, tishli xo‘ptir qilaman, Sen tog‘larni yanchasan, ezasan, Tepaliklarni somon qilasan.</div>
  <div id="16"><sup><a href="https://www.kitobook.com/compare/book/23/41/16/" title="сравнение переводов, параллельные ссылки">16</a></sup> Sen ularni sovurib tashlaysan, Ularni shamol uchirib ketadi. Bo‘ron ularni to‘zg‘itadi, Sen esa Men, Egang, tufayli sevinch topasan, Isroil xalqining muqaddas Xudosi ila maqtanasan.</div>
  <div id="17"><sup><a href="https://www.kitobook.com/compare/book/23/41/17/" title="сравнение переводов, параллельные ссылки">17</a></sup> Qashshoqlaru muhtojlar suv izlar, Ammo suv yo‘q. Og‘izlari chanqoqdan qurib ketgan. Men, Egangiz, ularga javob beraman, Men, Isroil xalqining Xudosi, ularni tark etmayman.</div>
  <div id="18"><sup><a href="https://www.kitobook.com/compare/book/23/41/18/" title="сравнение переводов, параллельные ссылки">18</a></sup> Yalang‘och tepaliklar ustidan daryolar o‘tkazaman, Vodiylar o‘rtasida buloqlar ochaman. Sahrolarni suv to‘la hovuzlarga aylantiraman, Qaqragan yerda buloqlar ochaman.</div>
  <div id="19"><sup><a href="https://www.kitobook.com/compare/book/23/41/19/" title="сравнение переводов, параллельные ссылки">19</a></sup> Cho‘lda sadr, akas, zaytun daraxtlarini, Hamda mirta butalarini o‘stiraman, Sahroda sarv, archa, qarag‘ay daraxtlarini o‘stiraman.</div>
  <div id="20"><sup><a href="https://www.kitobook.com/compare/book/23/41/20/" title="сравнение переводов, параллельные ссылки">20</a></sup> Mana, hamma ko‘rib bilsin, Bularni Men, Egasining qo‘li qilganini tushunsin. Men, Isroil xalqining muqaddas Xudosi, Bularni yaratganimni ular anglab yetsin.”</div>
  <div id="21"><sup><a href="https://www.kitobook.com/compare/book/23/41/21/" title="сравнение переводов, параллельные ссылки">21</a></sup> Yoqub naslining Shohi — Egamiz, shunday deydi: “Da’volaringizni ayting, Isbotingizni keltiring.</div>
  <div id="22"><sup><a href="https://www.kitobook.com/compare/book/23/41/22/" title="сравнение переводов, параллельные ссылки">22</a></sup> Qani, butlaringizni olib keling, Kelajakda nima bo‘lishini Butlaringiz aytib bersin. O‘tmishda bo‘lganlarni tushuntirsin–chi! O‘shalar haqida o‘ylab ko‘raylik. Oxiri nima bo‘lishini bilaylik. Ha, bo‘ladiganlarni bizga aytsin.</div>
  <div id="23"><sup><a href="https://www.kitobook.com/compare/book/23/41/23/" title="сравнение переводов, параллельные ссылки">23</a></sup> Ey butlar! Kelajakni bizga bildiring, Shunda xudo ekanligingizni bilamiz. Biron yaxshilik yoki yomonlik qilib ko‘ring–chi, Ko‘rib, birgalikda vahimaga tushaylik.</div>
  <div id="24"><sup><a href="https://www.kitobook.com/compare/book/23/41/24/" title="сравнение переводов, параллельные ссылки">24</a></sup> Axir, sizlar hech nima emassiz, Ishlaringiz esa undan ham battar. Sizni tanlaganning o‘zi jirkanchdir.</div>
  <div id="25"><sup><a href="https://www.kitobook.com/compare/book/23/41/25/" title="сравнение переводов, параллельные ссылки">25</a></sup> Men shimoldan bir yetakchi chaqirdim. Ana, u keladi. Sharqdan kelib, Mening nomimga shuhrat keltiradi. Hukmdorlarni u tuproqday oyoq osti qiladi, Kulolning loyiday qilib tepkilaydi.</div>
  <div id="26"><sup><a href="https://www.kitobook.com/compare/book/23/41/26/" title="сравнение переводов, параллельные ссылки">26</a></sup> Kim buni oldindan aytibdiki, biz bilibmiz?! Kim buni ilgari bildiribdiki, ‘U haq edi’, deb aytsak?! Sizlar gapirganingizni hech kim eshitmadi, Hech kim aytmadi, xabar bermadi.</div>
  <div id="27"><sup><a href="https://www.kitobook.com/compare/book/23/41/27/" title="сравнение переводов, параллельные ссылки">27</a></sup> Quddusga bashorat qilinganlar, Qarang, mana o‘shalar! Ha, Sionga yana xushxabar elchisini Men yubordim.</div>
  <div id="28"><sup><a href="https://www.kitobook.com/compare/book/23/41/28/" title="сравнение переводов, параллельные ссылки">28</a></sup> Qaradim, lekin birontasi yo‘q, Orasida birorta maslahatchi yo‘q, So‘raganda javob beradigani yo‘q.</div>
  <div id="29"><sup><a href="https://www.kitobook.com/compare/book/23/41/29/" title="сравнение переводов, параллельные ссылки">29</a></sup> Qarang, butlarining hammasi soxta, Qilgan ishlari hech nima emas, Hamma butlari shamolday behuda.”</div>
</div>