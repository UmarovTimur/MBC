<div itemprop="articleBody" class="text">
  <div id="1"><sup><a href="https://www.kitobook.com/compare/book/23/20/1/" title="сравнение переводов, параллельные ссылки">1</a></sup> Ossuriya shohi Sargon o‘z lashkarboshisini Ashdod shahriga yubordi. Lashkarboshi kelib Ashdodni qo‘lga oldi.</div>
  <div id="2"><sup><a href="https://www.kitobook.com/compare/book/23/20/2/" title="сравнение переводов, параллельные ссылки">2</a></sup> O‘sha paytda Omiz o‘g‘li Ishayoga Egamiz shunday dedi: — Qani, egningdagi qanorni yech, oyoqlaringdagi choriqlaringni yech. Ishayo aytilganlarni qildi. U yalang‘och, yalangoyoq yuradigan bo‘ldi.</div>
  <div id="3"><sup><a href="https://www.kitobook.com/compare/book/23/20/3/" title="сравнение переводов, параллельные ссылки">3</a></sup> Shunda Egamiz dedi: — Qulim Ishayo uch yil yalang‘och, yalangoyoq yurgani Misr va Habashiston to‘g‘risida belgi va nishona bo‘ldi.</div>
  <div id="4"><sup><a href="https://www.kitobook.com/compare/book/23/20/4/" title="сравнение переводов, параллельные ссылки">4</a></sup> Ossuriya shohi Misr asirlarini, Habashiston tutqunlarini, yoshu qarisini yalang‘och, yalangoyoq, uyatli joylari ochiq holda haydab ketadi. Misr sharmanda bo‘ladi.</div>
  <div id="5"><sup><a href="https://www.kitobook.com/compare/book/23/20/5/" title="сравнение переводов, параллельные ссылки">5</a></sup> Habashistonga umid bog‘lagan, Misrdan faxrlangan xalq isnodga qoladi.</div>
  <div id="6"><sup><a href="https://www.kitobook.com/compare/book/23/20/6/" title="сравнение переводов, параллельные ссылки">6</a></sup> O‘sha kuni qirg‘oqdagi yurtning aholisi shunday deb aytadi: “Biz ishonganlarning ahvolini ko‘rib qo‘ying. Ular bizga yordam berib Ossuriya shohining qo‘lidan qutqaradi, deb yurardik. Endi qanday qutularkanmiz?!”</div>
</div>