<div itemprop="articleBody" class="text">
  <div id="1"><sup><a href="https://www.kitobook.com/compare/book/23/46/1/" title="сравнение переводов, параллельные ссылки">1</a></sup> Egam aytar: “Bel tiz cho‘kdi, Navo bukildi. Ularning butlari molu hayvonga yuk bo‘ldi. Oldin ko‘tarib yurganlaringiz Endi toliqqanga yuk bo‘ldi.</div>
  <div id="2"><sup><a href="https://www.kitobook.com/compare/book/23/46/2/" title="сравнение переводов, параллельные ссылки">2</a></sup> Ular egildi, birga tiz cho‘kdi, Ular endi yukni qutqara olmaydi, O‘zlari esa asir bo‘lib ketadi.</div>
  <div id="3"><sup><a href="https://www.kitobook.com/compare/book/23/46/3/" title="сравнение переводов, параллельные ссылки">3</a></sup> Ey Yoqub xonadoni! Menga quloq soling! Ey Isroil xonadonining omon qolganlari! Ey xalqim! Tug‘ilganingdan beri seni onaday ko‘tarib yurdim, Ha, dunyoga kelmasingdan oldin Men tayanching bo‘ldim.</div>
  <div id="4"><sup><a href="https://www.kitobook.com/compare/book/23/46/4/" title="сравнение переводов, параллельные ссылки">4</a></sup> Keksayguningcha ham Men O‘shaman, Soching oqarganda ham seni ko‘tarib yuraman. Men seni yaratganman, O‘zim seni ko‘taraman. O‘zim seni ko‘tarib, qutqaraman.</div>
  <div id="5"><sup><a href="https://www.kitobook.com/compare/book/23/46/5/" title="сравнение переводов, параллельные ссылки">5</a></sup> Meni kimga o‘xshatasan?! Kimga tenglashtirasan?! Meni kimga taqqoslaysan?! Nima, Men o‘shalar bilan teng bo‘lib qoldimmi?!</div>
  <div id="6"><sup><a href="https://www.kitobook.com/compare/book/23/46/6/" title="сравнение переводов, параллельные ссылки">6</a></sup> Mana, odamlar hamyondan tilla chiqaradilar. Kumushni tarozilarda tortadilar. Usta yollab, xudo yasatadilar. Ular o‘sha xudosiga ta’zim qiladilar. Ha, unga sajda qiladilar.</div>
  <div id="7"><sup><a href="https://www.kitobook.com/compare/book/23/46/7/" title="сравнение переводов, параллельные ссылки">7</a></sup> O‘sha xudosini opichlab olib boradilar, Uni joyiga o‘rnatib, turg‘izib qo‘yadilar. U joyidan qimirlamay turaveradi. Kimdir unga yolvorganda, javob bermaydi, Mashaqqatidan xalos qila olmaydi.</div>
  <div id="8"><sup><a href="https://www.kitobook.com/compare/book/23/46/8/" title="сравнение переводов, параллельные ссылки">8</a></sup> Buni yodda tuting, mahkam bo‘ling! Ey isyonkorlar, buni esga olib turing!</div>
  <div id="9"><sup><a href="https://www.kitobook.com/compare/book/23/46/9/" title="сравнение переводов, параллельные ссылки">9</a></sup> Azaldan bo‘lganlarni yodda tuting! Axir, Men Xudoman, boshqasi yo‘q! Men Xudoman, Menga o‘xshagani yo‘q!</div>
  <div id="10"><sup><a href="https://www.kitobook.com/compare/book/23/46/10/" title="сравнение переводов, параллельные ссылки">10</a></sup> Oxirida nima bo‘lishini boshidayoq aytaman. Yuz bermaganlarni oldindan bildiraman. ‘Niyatlarim bajo bo‘ladi, Barcha istaklarimni ijro etaman’, deb aytmoqdaman.</div>
  <div id="11"><sup><a href="https://www.kitobook.com/compare/book/23/46/11/" title="сравнение переводов, параллельные ссылки">11</a></sup> Sharqdan yirtqich qushni chaqiryapman. Ha, xohishimni bajaradiganni Uzoq yurtdan chaqiryapman. Men O‘z aytganimni bajo qilaman! Ha, o‘ylaganimni amalga oshiraman!</div>
  <div id="12"><sup><a href="https://www.kitobook.com/compare/book/23/46/12/" title="сравнение переводов, параллельные ссылки">12</a></sup> Menga quloq soling, ey o‘jarlar! G‘alaba uzoq, deb o‘ylaganlar!</div>
  <div id="13"><sup><a href="https://www.kitobook.com/compare/book/23/46/13/" title="сравнение переводов, параллельные ссылки">13</a></sup> Mana, g‘alaba keltiraman. U uzoqda emas, najotim kechikmaydi. Men Quddusga najot ato qilaman, Isroilga O‘z ulug‘vorligimni beraman.”</div>
</div>