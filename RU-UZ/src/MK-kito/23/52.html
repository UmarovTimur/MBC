<div itemprop="articleBody" class="text">
  <div id="1"><sup><a href="https://www.kitobook.com/compare/book/23/52/1/" title="сравнение переводов, параллельные ссылки">1</a></sup> Uyg‘on, uyg‘on, ey Quddus, Kuch–qudratga to‘lgin. Ajoyib kiyimlaringni kiygin, Ey Sion, muqaddas shahar! Mana endi sunnatsizlar, nopoklar Darvozalaringdan ichkari kirmaydi!</div>
  <div id="2"><sup><a href="https://www.kitobook.com/compare/book/23/52/2/" title="сравнение переводов, параллельные ссылки">2</a></sup> Tuproqni qoqib tashla, tur! Ey Quddus, o‘z joyingda o‘tir! Bo‘yningdagi zanjirni uzib tashla, Ey asira qiz Sion!</div>
  <div id="3"><sup><a href="https://www.kitobook.com/compare/book/23/52/3/" title="сравнение переводов, параллельные ссылки">3</a></sup> Mana Egamiz shunday demoqda: “Sizlar bepul sotilgan edingiz, endi pulsiz qutqarilasiz.”</div>
  <div id="4"><sup><a href="https://www.kitobook.com/compare/book/23/52/4/" title="сравнение переводов, параллельные ссылки">4</a></sup> Ha, Egamiz Rabbiy shunday demoqda: “Oldin xalqim Misrga bordi. U yerda musofir bo‘ldi. Keyin Ossuriyaliklar sababsiz ularga zulm o‘tkazdi.</div>
  <div id="5"><sup><a href="https://www.kitobook.com/compare/book/23/52/5/" title="сравнение переводов, параллельные ссылки">5</a></sup> Bu nimasi? — demoqda Egamiz. — Xalqim behudaga bosib olindi. Hukmdorlari faryod qilmoqda, — demoqda Egamiz. — Mening nomim doimo, kun bo‘yi haqorat qilinmoqda.</div>
  <div id="6"><sup><a href="https://www.kitobook.com/compare/book/23/52/6/" title="сравнение переводов, параллельные ссылки">6</a></sup> Shu bois xalqim nomimni bilib oladi. Ha, Men gapirayotganimni o‘sha kuni ular bilib oladi. Mana, Men O‘shaman.”</div>
  <div id="7"><sup><a href="https://www.kitobook.com/compare/book/23/52/7/" title="сравнение переводов, параллельные ссылки">7</a></sup> Tog‘lar osha tinchlikni e’lon qilgan Xabarchining qadamlari naqadar go‘zal! U xushxabar olib kelmoqda, U najotni e’lon qilmoqda, U Quddusga: “Xudoying hukmrondir”, demoqda.</div>
  <div id="8"><sup><a href="https://www.kitobook.com/compare/book/23/52/8/" title="сравнение переводов, параллельные ссылки">8</a></sup> Quloq soling! Soqchilaringiz ovozini ko‘tarmoqda, Birgalikda ular shodlikdan kuylamoqda! Axir, Egamiz Quddusga qaytib kelganda Ular o‘z ko‘zlari bilan ko‘radi.</div>
  <div id="9"><sup><a href="https://www.kitobook.com/compare/book/23/52/9/" title="сравнение переводов, параллельные ссылки">9</a></sup> Ey Quddus vayronalari! Birgalikda sevinch ila hayqiring. Egamiz O‘z xalqiga tasalli berdi, Quddusni qutqarib, O‘ziga oldi!</div>
  <div id="10"><sup><a href="https://www.kitobook.com/compare/book/23/52/10/" title="сравнение переводов, параллельные ссылки">10</a></sup> Hamma xalqlarning ko‘z o‘ngida Egamiz muqaddas qo‘lini ko‘rsatdi. Xudoyimizning najotini Yerning to‘rt burchi ko‘radi.</div>
  <div id="11"><sup><a href="https://www.kitobook.com/compare/book/23/52/11/" title="сравнение переводов, параллельные ссылки">11</a></sup> Keting, keting, u yerdan chiqing! Harom bo‘lganlarga tegib ketmang! Ey Egamizning muqaddas ashyolarini ko‘taradiganlar, U yerdan chiqinglar, poklaninglar!</div>
  <div id="12"><sup><a href="https://www.kitobook.com/compare/book/23/52/12/" title="сравнение переводов, параллельные ссылки">12</a></sup> Mana, siz shoshilmay yo‘lga chiqasiz, Qochishingizga aslo hojat qolmaydi. Axir, Egamiz oldingizdan bormoqda, Isroil xalqining Xudosi ortingizdan Sizni qo‘riqlamoqda.</div>
  <div id="13"><sup><a href="https://www.kitobook.com/compare/book/23/52/13/" title="сравнение переводов, параллельные ссылки">13</a></sup> Egam aytar: “Mana, Mening qulim yashnaydi, U ko‘tarilib, yuksaladi, G‘oyat balandga ko‘tariladi.</div>
  <div id="14"><sup><a href="https://www.kitobook.com/compare/book/23/52/14/" title="сравнение переводов, параллельные ссылки">14</a></sup> Ilgari uning qiyofasi shunday badbashara ediki, Inson zotiga o‘xshash joyi qolmagan edi. Shu bois ko‘plar uning oldida dahshatga tushdi,</div>
  <div id="15"><sup><a href="https://www.kitobook.com/compare/book/23/52/15/" title="сравнение переводов, параллельные ссылки">15</a></sup> Endi esa u ko‘p xalqlarni hayratda qoldiradi, Uni deb shohlar ham lol bo‘lib qoladi. Axir, ularga aytilmaganlarni ko‘radilar, Eshitmaganlarini ular anglab yetadilar.”</div>
</div>