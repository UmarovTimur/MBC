<div itemprop="articleBody" class="text">
  <div id="1"><sup><a href="https://www.kitobook.com/compare/book/23/50/1/" title="сравнение переводов, параллельные ссылки">1</a></sup> Egamiz shunday aytmoqda: “Men onangizni haydab yuborgan edim, Uning taloq xati qani? Xo‘sh, sizni qaysi qarz beruvchimga sotibman? Mana, gunohlaringiz tufayli sotildingiz, Itoatsizligingiz dastidan onangiz haydaldi.</div>
  <div id="2"><sup><a href="https://www.kitobook.com/compare/book/23/50/2/" title="сравнение переводов, параллельные ссылки">2</a></sup> Kelganimda nega biron kimsa yo‘q edi? Chaqirganimda nega hech kim javob bermadi? Sizni qutqarishga mening qo‘lim qisqami? Yoki sizni ozod qilishga kuchim yetmasmi? Bir tahdid qilsam dengiz quriydi, Daryolarni cho‘lga aylantiraman. Suvlar qurib, baliqlari sasiydi, Suv yo‘qligidan baliqlar o‘lib ketadi.</div>
  <div id="3"><sup><a href="https://www.kitobook.com/compare/book/23/50/3/" title="сравнение переводов, параллельные ссылки">3</a></sup> Samolarga qora kiydiraman, Qanorni ularning yopinchig‘i qilaman.”</div>
  <div id="4"><sup><a href="https://www.kitobook.com/compare/book/23/50/4/" title="сравнение переводов, параллельные ссылки">4</a></sup> Toliqqanlarga so‘z bilan madad bersin, deb Egam Rabbiy menga dono til berdi. Har tong U meni uyg‘otadi, Donolarday tinglasin, deb qulog‘imni ochadi.</div>
  <div id="5"><sup><a href="https://www.kitobook.com/compare/book/23/50/5/" title="сравнение переводов, параллельные ссылки">5</a></sup> EgamRabbiy qulog‘imni ochdi, Men itoatsizlik qilmadim, Men Undan yuz o‘girib ketmadim.</div>
  <div id="6"><sup><a href="https://www.kitobook.com/compare/book/23/50/6/" title="сравнение переводов, параллельные ссылки">6</a></sup> Meni urganlarga kiftimni ochdim, Soqolimni yulganlarga yuzimni tutdim, Haqorat, tupurishlardan yuzimni yashirmadim.</div>
  <div id="7"><sup><a href="https://www.kitobook.com/compare/book/23/50/7/" title="сравнение переводов, параллельные ссылки">7</a></sup> Egam Rabbiy menga madad beradi, Shu bois men hech sharmanda bo‘lmadim. Azoblarga bardosh berishga qaror qildim, Bilaman, sharmanda bo‘lmayman.</div>
  <div id="8"><sup><a href="https://www.kitobook.com/compare/book/23/50/8/" title="сравнение переводов, параллельные ссылки">8</a></sup> Meni oqlaydigan yaqinimdadir, Men bilan da’volashadigan kim, yuzlashaylik– chi! Qani raqiblarim? Menga qarshi chiqsin!</div>
  <div id="9"><sup><a href="https://www.kitobook.com/compare/book/23/50/9/" title="сравнение переводов, параллельные ссылки">9</a></sup> Mana, Egam Rabbiy menga madad beradi, Qani kim meni aybdor, deb ayta oladi?! Qarang, ularning hammasi kiyim kabi eskiradi, Ularni kuya yeb tamom qiladi.</div>
  <div id="10"><sup><a href="https://www.kitobook.com/compare/book/23/50/10/" title="сравнение переводов, параллельные ссылки">10</a></sup> Orangizdan kim Egamizdan qo‘rqadi? Egamizning quli ovoziga quloq soladi? Zulmatda yurganlar, nurdan mahrum bo‘lganlar Egamizning nomiga umid bog‘lasin, Ha, o‘zining Xudosiga tayansin!</div>
  <div id="11"><sup><a href="https://www.kitobook.com/compare/book/23/50/11/" title="сравнение переводов, параллельные ссылки">11</a></sup> Axir, hammangiz alanga yoqyapsiz, Mash’alalar yoqyapsiz. Alangangiz yorug‘ida yuravering, O‘zingiz yoqqan mash’ala yorug‘ida yuravering. Qarang, uning qo‘llari sizni nima qiladi: Azob–uqubat ichida yotasiz.</div>
</div>