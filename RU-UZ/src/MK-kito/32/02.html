<div itemprop="articleBody" class="text">
  <div id="1"><sup><a href="https://www.kitobook.com/compare/book/32/02/1/" title="сравнение переводов, параллельные ссылки">1</a></sup> Yunusni yutsin deb, Egamiz nahang baliqni yubordi. Yunus uch kechayu uch kunduz baliq qornida qoldi.</div>
  <div id="2"><sup><a href="https://www.kitobook.com/compare/book/32/02/2/" title="сравнение переводов, параллельные ссылки">2</a></sup> Yunus baliqning qornida ekan, o‘zining Egasi Xudoga shunday deb ibodat qildi:</div>
  <div id="3"><sup><a href="https://www.kitobook.com/compare/book/32/02/3/" title="сравнение переводов, параллельные ссылки">3</a></sup> “Ey Egam, qayg‘uli damlarimda Senga qildim iltijo, Iltijolarimni Sen eshitding. O‘liklar diyorining qa’ridan faryod ko‘tardim, Sen eshitding ovozlarimni.</div>
  <div id="4"><sup><a href="https://www.kitobook.com/compare/book/32/02/4/" title="сравнение переводов, параллельные ссылки">4</a></sup> Meni otganding tubsiz chuqurga, Dengiz bag‘riga, Meni qurshab olgandi suvning girdobi. Sening to‘lqinlaring O‘tgandilar ustimdan bosib.</div>
  <div id="5"><sup><a href="https://www.kitobook.com/compare/book/32/02/5/" title="сравнение переводов, параллельные ссылки">5</a></sup> Sening huzuringdan Quvilganman, dedim o‘shanda, Lekin muqaddasMa’badingni Yana ko‘raman!</div>
  <div id="6"><sup><a href="https://www.kitobook.com/compare/book/32/02/6/" title="сравнение переводов, параллельные ссылки">6</a></sup> Suvlar meni bo‘g‘zimgacha ko‘mgandi, Tubsiz dengiz atrofimni o‘radi. Dengiz o‘tlari boshimga o‘ralib qoldi.</div>
  <div id="7"><sup><a href="https://www.kitobook.com/compare/book/32/02/7/" title="сравнение переводов, параллельные ссылки">7</a></sup> Tog‘larning tubiga cho‘kkandim — Zanjirlari bilan to abad menga to‘siq qo‘ygan joyga. Sen esa, Ey Egam Xudo, Jonimni o‘sha joydan qutqarding!</div>
  <div id="8"><sup><a href="https://www.kitobook.com/compare/book/32/02/8/" title="сравнение переводов, параллельные ссылки">8</a></sup> Ey Egam, hayotim onlari tugay deganda, Men Seni esladim. Iltijolarim Sengacha, Muqaddas Ma’badinggacha yetib bordi.</div>
  <div id="9"><sup><a href="https://www.kitobook.com/compare/book/32/02/9/" title="сравнение переводов, параллельные ссылки">9</a></sup> Soxta, bema’ni butlarga sig‘inadiganlar Senga bo‘lgan sadoqatidan voz kechdilar!</div>
  <div id="10"><sup><a href="https://www.kitobook.com/compare/book/32/02/10/" title="сравнение переводов, параллельные ссылки">10</a></sup> Men esa shukrona aytib, Senga qurbonlik keltiraman. Atagan nazrlarimni ado etaman. Ey Egam, najot faqat Sendandir!”</div>
  <div id="11"><sup><a href="https://www.kitobook.com/compare/book/32/02/11/" title="сравнение переводов, параллельные ссылки">11</a></sup> Egamiz shundan keyin nahang baliqqa amr bergan edi, nahang baliq Yunusni quruqlikka chiqarib qo‘ydi.</div>
</div>