<div itemprop="articleBody" class="text">
  <div id="1"><sup><a href="https://www.kitobook.com/compare/book/56/05/1/" title="сравнение переводов, параллельные ссылки">1</a></sup> Xudoning sevikli farzandlari ekansiz, endi Xudodan o‘rnak olinglar.</div>
  <div id="2"><sup><a href="https://www.kitobook.com/compare/book/56/05/2/" title="сравнение переводов, параллельные ссылки">2</a></sup> Masih bizni yaxshi ko‘rib, biz uchun O‘zini fido qildi va shu yo‘sin Xudoga ma’qul keladigan qurbonlik bo‘ldi. Sizlar ham Iso Masihga o‘xshab, xuddi shunday mehr– muhabbat bilan yashanglar.</div>
  <div id="3"><sup><a href="https://www.kitobook.com/compare/book/56/05/3/" title="сравнение переводов, параллельные ссылки">3</a></sup> Sizlarning orangizda fahsh, zinokorlik, ifloslik yoki xasisligu ochko‘zlik hatto tilga ham olinmasin. Bular Xudoning azizlariga munosib emas.</div>
  <div id="4"><sup><a href="https://www.kitobook.com/compare/book/56/05/4/" title="сравнение переводов, параллельные ссылки">4</a></sup> Shuningdek, orangizda beadablik, nojo‘ya so‘zlaru qo‘pol hazillar ham bo‘lmasin, chunki bunday qiliqlar sizlarga to‘g‘ri kelmaydi. Yaxshisi, Xudoga shukr aytinglar.</div>
  <div id="5"><sup><a href="https://www.kitobook.com/compare/book/56/05/5/" title="сравнение переводов, параллельные ссылки">5</a></sup> Shuni bilib qo‘yinglarki, hech bir fahshboz, iflos yoki xasisu ochko‘z inson Masihning va Xudoning shohligidan bahramand bo‘lmaydi, chunki aytib o‘tilganlarning hammasi butparastlik bilan tengdir.</div>
  <div id="6"><sup><a href="https://www.kitobook.com/compare/book/56/05/6/" title="сравнение переводов, параллельные ссылки">6</a></sup> Hech kim sizlarni quruq gaplar bilan aldamasin, chunki o‘sha gunohlar tufayli Xudoning qahr–g‘azabi Unga itoatsiz bandalarning boshiga tushadi.</div>
  <div id="7"><sup><a href="https://www.kitobook.com/compare/book/56/05/7/" title="сравнение переводов, параллельные ссылки">7</a></sup> Shuning uchun ularga sherik bo‘lmanglar.</div>
  <div id="8"><sup><a href="https://www.kitobook.com/compare/book/56/05/8/" title="сравнение переводов, параллельные ссылки">8</a></sup> Bir vaqtlar sizlar zulmatga to‘la edingiz, endi esa RabbimizIsoga tegishli bo‘lganingiz uchun nurga to‘ldingiz. Shunday ekan, nurga to‘la insonlar kabi yashanglar.</div>
  <div id="9"><sup><a href="https://www.kitobook.com/compare/book/56/05/9/" title="сравнение переводов, параллельные ссылки">9</a></sup> Axir, har qanday ezgulik, solihlik va haqiqat nurning samarasidir.</div>
  <div id="10"><sup><a href="https://www.kitobook.com/compare/book/56/05/10/" title="сравнение переводов, параллельные ссылки">10</a></sup> Rabbimizga nima maqbul ekanligini bilishga tirishinglar.</div>
  <div id="11"><sup><a href="https://www.kitobook.com/compare/book/56/05/11/" title="сравнение переводов, параллельные ссылки">11</a></sup> Zulmatning besamara ishlarida ishtirok etmanglar, aksincha, ularni fosh etinglar.</div>
  <div id="12"><sup><a href="https://www.kitobook.com/compare/book/56/05/12/" title="сравнение переводов, параллельные ссылки">12</a></sup> Maxfiy ravishda qilinadigan o‘sha ishlar haqida gapirish ham uyatdir.</div>
  <div id="13"><sup><a href="https://www.kitobook.com/compare/book/56/05/13/" title="сравнение переводов, параллельные ссылки">13</a></sup> Ammo nur porlaganda hamma narsa fosh bo‘lib, ochiq–oshkor ko‘rinadi.</div>
  <div id="14"><sup><a href="https://www.kitobook.com/compare/book/56/05/14/" title="сравнение переводов, параллельные ссылки">14</a></sup> Axir nur hamma narsani ochiq–oydin qiladi–ku! Mana shu sababdan Muqaddas Bitiklarda quyidagicha yozilgan: “Ey uxlayotgan, tur! O‘liklar ichidan tiril! Masih senga nur sochar.”</div>
  <div id="15"><sup><a href="https://www.kitobook.com/compare/book/56/05/15/" title="сравнение переводов, параллельные ссылки">15</a></sup> Shunday qilib, qay tarzda yashayotganingizga diqqat qilinglar. Nodonlar kabi emas, balki donolarday hayot kechiringlar.</div>
  <div id="16"><sup><a href="https://www.kitobook.com/compare/book/56/05/16/" title="сравнение переводов, параллельные ссылки">16</a></sup> Fursatni g‘animat bilinglar, chunki biz yashayotgan bu kunlar yomonlikka to‘la.</div>
  <div id="17"><sup><a href="https://www.kitobook.com/compare/book/56/05/17/" title="сравнение переводов, параллельные ссылки">17</a></sup> Shuning uchun beaql bo‘lmanglar, balki Rabbimiz Isoning irodasi nima ekanligini anglashga harakat qilinglar.</div>
  <div id="18"><sup><a href="https://www.kitobook.com/compare/book/56/05/18/" title="сравнение переводов, параллельные ссылки">18</a></sup> Sharob ichib mast bo‘lmanglar, chunki bu buzuqlikka olib boradi. Aksincha, Muqaddas Ruhga to‘lib– toshinglar.</div>
  <div id="19"><sup><a href="https://www.kitobook.com/compare/book/56/05/19/" title="сравнение переводов, параллельные ссылки">19</a></sup> Birga yig‘ilganingizda sanolar, ruhiy madhiyalaru qo‘shiqlar kuylanglar. Musiqa asboblariyu xonishlaringiz bilan chin yurakdan Rabbimizga hamdlar ayting.</div>
  <div id="20"><sup><a href="https://www.kitobook.com/compare/book/56/05/20/" title="сравнение переводов, параллельные ссылки">20</a></sup> Har doim, har bir narsa uchun Rabbimiz Iso Masih nomi bilan Otamiz Xudoga shukr qilinglar.</div>
  <div id="21"><sup><a href="https://www.kitobook.com/compare/book/56/05/21/" title="сравнение переводов, параллельные ссылки">21</a></sup> Iso Masihni izzat–hurmat qilganingiz uchun bir–biringizga bo‘ysuninglar.</div>
  <div id="22"><sup><a href="https://www.kitobook.com/compare/book/56/05/22/" title="сравнение переводов, параллельные ссылки">22</a></sup> Ey, xotinlar, siz Rabbimiz Isoga qanday bo‘ysunsangiz, erlaringizga ham shunday bo‘ysuninglar.</div>
  <div id="23"><sup><a href="https://www.kitobook.com/compare/book/56/05/23/" title="сравнение переводов, параллельные ссылки">23</a></sup> Masih imonlilar jamoatining boshi bo‘lgani kabi, er ham xotinning boshidir. Masih O‘z tanasi bo‘lgan jamoatningNajotkoridir.</div>
  <div id="24"><sup><a href="https://www.kitobook.com/compare/book/56/05/24/" title="сравнение переводов, параллельные ссылки">24</a></sup> Jamoat Masihga qanday tobe bo‘lsa, xotinlar ham har jihatdan o‘z erlariga shunday tobe bo‘lishlari kerak.</div>
  <div id="25"><sup><a href="https://www.kitobook.com/compare/book/56/05/25/" title="сравнение переводов, параллельные ссылки">25</a></sup> Ey, erlar, Masih jamoatni yaxshi ko‘rib, O‘zini jamoat uchun fido qilganiday, sizlar ham xotinlaringizni shunday yaxshi ko‘ringlar.</div>
  <div id="26"><sup><a href="https://www.kitobook.com/compare/book/56/05/26/" title="сравнение переводов, параллельные ссылки">26</a></sup> Masih jamoatni suv va Xudoning kalomi orqali poklab, muqaddas qilish niyatida O‘zini fido qildi.</div>
  <div id="27"><sup><a href="https://www.kitobook.com/compare/book/56/05/27/" title="сравнение переводов, параллельные ссылки">27</a></sup> Jamoatni O‘z huzuriga keltirganda, jamoat har qanday g‘ubor, ajin va dog‘dan holi bo‘lib, ulug‘vor, muqaddas va benuqson bo‘lishi uchun Masih shunday qildi.</div>
  <div id="28"><sup><a href="https://www.kitobook.com/compare/book/56/05/28/" title="сравнение переводов, параллельные ссылки">28</a></sup> Erlar ham o‘z xotinlarini o‘z tanalarini sevganday sevishlari kerak. O‘z xotinini sevgan erkak o‘zini sevgan bo‘ladi.</div>
  <div id="29"><sup><a href="https://www.kitobook.com/compare/book/56/05/29/" title="сравнение переводов, параллельные ссылки">29</a></sup> Hech kim hech qachon o‘z tanasini yomon ko‘rmaydi. Aksincha, uni oziqlantirib, parvarish qiladi. Masih ham O‘z jamoatini xuddi shunday oziqlantirib, parvarish qiladi.</div>
  <div id="30"><sup><a href="https://www.kitobook.com/compare/book/56/05/30/" title="сравнение переводов, параллельные ссылки">30</a></sup> Biz Masih tanasining a’zolarimiz.</div>
  <div id="31"><sup><a href="https://www.kitobook.com/compare/book/56/05/31/" title="сравнение переводов, параллельные ссылки">31</a></sup> Muqaddas Bitiklarda shunday yozilgan: “Shuning uchun erkak kishi ota–onasidan bo‘lak chiqib, xotiniga bog‘lanib qoladi, ikkalasi bir tan bo‘ladilar.”</div>
  <div id="32"><sup><a href="https://www.kitobook.com/compare/book/56/05/32/" title="сравнение переводов, параллельные ссылки">32</a></sup> Bu buyuk sirdir, endi Masih hamda jamoatga ham taalluqlidir.</div>
  <div id="33"><sup><a href="https://www.kitobook.com/compare/book/56/05/33/" title="сравнение переводов, параллельные ссылки">33</a></sup> Xullasi kalom, har bir er o‘z xotinini o‘zini sevganday sevsin. Xotin ham erini hurmat qilsin.</div>
</div>