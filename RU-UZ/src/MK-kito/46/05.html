<div itemprop="articleBody" class="text">
  <div id="1"><sup><a href="https://www.kitobook.com/compare/book/46/05/1/" title="сравнение переводов, параллельные ссылки">1</a></sup> Ey jamoatoqsoqollari, endi sizlarga bir nasihatim bor. Men ham sizlarga o‘xshagan oqsoqolman. Masih chekkan azoblari haqida shahodat beruvchi va zohir bo‘ladigan ulug‘vorligining ishtirokchisi sifatida sizlardan o‘tinaman:</div>
  <div id="2"><sup><a href="https://www.kitobook.com/compare/book/46/05/2/" title="сравнение переводов, параллельные ссылки">2</a></sup> Xudoning nazoratingizdagi suruvini yaxshi boqinglar. Bu xizmatni majbur bo‘lganingiz uchun emas, balki chin ko‘ngildan, Xudoga manzur tarzda bajaringlar. Shunchaki pulparastlik maqsadida emas, samimiyat bilan ijro etinglar.</div>
  <div id="3"><sup><a href="https://www.kitobook.com/compare/book/46/05/3/" title="сравнение переводов, параллельные ссылки">3</a></sup> Qo‘lingiz ostidagi suruvga o‘z hukmingizni o‘tkazmay, ularga o‘rnak bo‘linglar.</div>
  <div id="4"><sup><a href="https://www.kitobook.com/compare/book/46/05/4/" title="сравнение переводов, параллельные ссылки">4</a></sup> Ana shunda, Bosh Cho‘ponimiz — Masih zohir bo‘lganda, sizlarga so‘lmas, ulug‘vorlik toji beriladi.</div>
  <div id="5"><sup><a href="https://www.kitobook.com/compare/book/46/05/5/" title="сравнение переводов, параллельные ссылки">5</a></sup> Ey yoshlar, oqsoqollarga itoat etinglar. Hammangiz yoshmisiz, qarimisiz, o‘zingizni kamtar tutib, bir–biringizga xizmat qilinglar. Zero, Xudo mag‘rurlarga qarshi chiqadi, kamtarlarga esa inoyat qiladi.</div>
  <div id="6"><sup><a href="https://www.kitobook.com/compare/book/46/05/6/" title="сравнение переводов, параллельные ссылки">6</a></sup> Shunday ekan, Xudoning qudratli qo‘li ostida o‘zingizni kamtar tutinglar. U O‘z vaqtida sizlarni yuksaltiradi.</div>
  <div id="7"><sup><a href="https://www.kitobook.com/compare/book/46/05/7/" title="сравнение переводов, параллельные ссылки">7</a></sup> Barcha tashvishingizni Xudoga topshiringlar, chunki U hamisha sizlarga g‘amxo‘rlik qiladi.</div>
  <div id="8"><sup><a href="https://www.kitobook.com/compare/book/46/05/8/" title="сравнение переводов, параллельные ссылки">8</a></sup> Hushyor va bedor bo‘linglar! Dushmaningiz bo‘lgan iblis sherday bo‘kirib, birovni yutib yuborish uchun izg‘ib yuribdi.</div>
  <div id="9"><sup><a href="https://www.kitobook.com/compare/book/46/05/9/" title="сравнение переводов, параллельные ссылки">9</a></sup> Iblisga mustahkam imon bilan qarshi turinglar. Shuni bilinglarki, butun dunyodagi imonli birodarlaringiz sizlar kabi azoblarga duchor bo‘lmoqdalar.</div>
  <div id="10"><sup><a href="https://www.kitobook.com/compare/book/46/05/10/" title="сравнение переводов, параллельные ссылки">10</a></sup> Garchi sizlar bu qisqa hayotda azob chekib yashasangizlar ham, Xudoning O‘zi sizlarga madad berib, barchangizni barkamol, sabotli, kuch–qudratli va mustahkam qiladi. Axir, inoyatga boy Xudo Iso Masih orqali sizlarni O‘zining abadiy ulug‘vorligiga sherik qilish uchun da’vat etgan.</div>
  <div id="11"><sup><a href="https://www.kitobook.com/compare/book/46/05/11/" title="сравнение переводов, параллельные ссылки">11</a></sup> Qudratli Xudoga abadulabad hamdlar bo‘lsin. Omin.</div>
  <div id="12"><sup><a href="https://www.kitobook.com/compare/book/46/05/12/" title="сравнение переводов, параллельные ссылки">12</a></sup> Men bu qisqa maktubimni Silasning yordami bilan yozdim. Uni ishonchli birodar deb bilaman. Maktubimda sizlarga nasihat qilib, Xudoning haqiqiy inoyati haqida yozdim. Imonda sobit qolishingiz uchun Uning bu inoyatiga tayaninglar.</div>
  <div id="13"><sup><a href="https://www.kitobook.com/compare/book/46/05/13/" title="сравнение переводов, параллельные ссылки">13</a></sup> Sizlar kabi tanlangan Bobildagi imonlilar jamoati va menga o‘g‘ilday bo‘lib qolgan Mark sizlarga salom yo‘llamoqdalar.</div>
  <div id="14"><sup><a href="https://www.kitobook.com/compare/book/46/05/14/" title="сравнение переводов, параллельные ссылки">14</a></sup> Bir–biringizga mehr–muhabbat ko‘rsatib, o‘pishib ko‘rishinglar. Masihga tegishli bo‘lgan hammalaringiz tinch–omon bo‘linglar.</div>
</div>