<div itemprop="articleBody" class="text">
  <div id="1"><sup><a href="https://www.kitobook.com/compare/book/46/03/1/" title="сравнение переводов, параллельные ссылки">1</a></sup> Egamiz haqi–hurmati, siz, xotinlar, o‘z erlaringizga bo‘ysuninglar. Erlaringiz Xushxabarni rad etishsa ham, ularga itoat etinglar. Sizning ibratli xulq–atvoringiz har qanday so‘zdan ko‘ra ta’sirliroq bo‘ladi.</div>
  <div id="2"><sup><a href="https://www.kitobook.com/compare/book/46/03/2/" title="сравнение переводов, параллельные ссылки">2</a></sup> Erlaringiz pokiza hayotingizni va Xudodan qo‘rqib yashayotganingizni ko‘rib, imonga kelishadi.</div>
  <div id="3"><sup><a href="https://www.kitobook.com/compare/book/46/03/3/" title="сравнение переводов, параллельные ссылки">3</a></sup> Sizning jozibangiz o‘rilgan sochlar, oltin taqinchoqlar, chiroyli kiyimlar kabi tashqi zeb–ziynatdan iborat bo‘lmasin.</div>
  <div id="4"><sup><a href="https://www.kitobook.com/compare/book/46/03/4/" title="сравнение переводов, параллельные ссылки">4</a></sup> Ammo qalbingizdagi yuvosh va sokin ruh sizlarning so‘lmaydigan ichki go‘zalligingiz bo‘lsin. Xudoning nazarida bunday go‘zallikning qadri yuksakdir.</div>
  <div id="5"><sup><a href="https://www.kitobook.com/compare/book/46/03/5/" title="сравнение переводов, параллельные ссылки">5</a></sup> O‘tmishda Xudoga umid bog‘lagan muqaddas xotinlar ham o‘zlari shu yo‘sinda bezanib, erlariga bo‘ysunar edilar.</div>
  <div id="6"><sup><a href="https://www.kitobook.com/compare/book/46/03/6/" title="сравнение переводов, параллельные ссылки">6</a></sup> Masalan, Sora ham Ibrohimga itoat etib, uni xo‘jayin deb atar edi. Agar sizlar yaxshilik qilib, har qanday qo‘rquvdan sarosimaga tushmasangiz, Soraning qizlari hisoblanasizlar.</div>
  <div id="7"><sup><a href="https://www.kitobook.com/compare/book/46/03/7/" title="сравнение переводов, параллельные ссылки">7</a></sup> Ey erlar, sizlar ham, Egamiz haqi–hurmati, xotinlaringizga e’tiborli bo‘linglar, ular zaif jinsdan ekanligini hisobga olinglar. Ular ham abadiy hayot inoyatidan bahramand bo‘lganlari uchun, ularni hurmat qilinglar. Aks holda ibodatlaringiz ijobat bo‘lmaydi.</div>
  <div id="8"><sup><a href="https://www.kitobook.com/compare/book/46/03/8/" title="сравнение переводов, параллельные ссылки">8</a></sup> Xullas, o‘zaro hamfikr, hamdard bo‘linglar, bir–biringizni birodarlarcha yaxshi ko‘ringlar, mehr–shafqatli va kamtar bo‘linglar.</div>
  <div id="9"><sup><a href="https://www.kitobook.com/compare/book/46/03/9/" title="сравнение переводов, параллельные ссылки">9</a></sup> Yomonlikka yomonlik, haqoratga haqorat bilan javob qaytarmanglar, aksincha, hammani duo qilinglar. Zero, Xudo sizlarni shunga da’vat etgan. Bularga rioya qilsangiz, baraka topasizlar.</div>
  <div id="10"><sup><a href="https://www.kitobook.com/compare/book/46/03/10/" title="сравнение переводов, параллельные ссылки">10</a></sup> Axir, Muqaddas Bitiklarda shunday yozilgan: “Kimki hayotdan zavqlanishni, Baxtli umr ko‘rishni istasa, U tilini yomon so‘zdan tiysin, Og‘zini yolg‘on gapdan asrasin.</div>
  <div id="11"><sup><a href="https://www.kitobook.com/compare/book/46/03/11/" title="сравнение переводов, параллельные ссылки">11</a></sup> Yomonlikdan qaytib, yaxshilik qilsin. Tinchlik istab, tinchlik payida bo‘lsin.</div>
  <div id="12"><sup><a href="https://www.kitobook.com/compare/book/46/03/12/" title="сравнение переводов, параллельные ссылки">12</a></sup> Chunki Egamiz solihlarni kuzatib turadi, Ularning iltijosini Egamiz eshitadi. Badkirdorlardan esa yuz o‘giradi.”</div>
  <div id="13"><sup><a href="https://www.kitobook.com/compare/book/46/03/13/" title="сравнение переводов, параллельные ссылки">13</a></sup> Agar yaxshilik qilishga bel bog‘lasangiz, kim ham sizlarga ozor bera olardi?!</div>
  <div id="14"><sup><a href="https://www.kitobook.com/compare/book/46/03/14/" title="сравнение переводов, параллельные ссылки">14</a></sup> Hatto to‘g‘ri ish uchun azob chekayotgan bo‘lsangiz ham, baxtiyorsizlar! Do‘q–po‘pisa qiluvchilardan qo‘rqmanglar, hayajonga tushmanglar.</div>
  <div id="15"><sup><a href="https://www.kitobook.com/compare/book/46/03/15/" title="сравнение переводов, параллельные ссылки">15</a></sup> Qo‘rquvga tobe bo‘lmay, butun qalbingiz bilan Rabbimiz Iso Masihning hokimiyatiga bo‘ysuninglar. Masihga bo‘lgan umidingiz haqida sizdan so‘ragan har bir kishiga javob berishga doimo tayyor turinglar.</div>
  <div id="16"><sup><a href="https://www.kitobook.com/compare/book/46/03/16/" title="сравнение переводов, параллельные ссылки">16</a></sup> Lekin buni muloyimlik va hurmat bilan bajo qilinglar. Vijdoningiz toza bo‘lsin, toki Masih yo‘lidagi ibratli hayotingizni yomonlaganlar o‘z gaplaridan uyalib qolsinlar.</div>
  <div id="17"><sup><a href="https://www.kitobook.com/compare/book/46/03/17/" title="сравнение переводов, параллельные ссылки">17</a></sup> Agar yaxshilik qilib azob chekishingizni Xudo lozim ko‘rsa, har holda yomonlik qilib azob chekishdan bu afzalroqdir.</div>
  <div id="18"><sup><a href="https://www.kitobook.com/compare/book/46/03/18/" title="сравнение переводов, параллельные ссылки">18</a></sup> Masih bizni gunohlarimizdan to abad forig‘ qilish uchun azob chekkanini yodingizda tutinglar. U solih bo‘la turib, biz, gunohkorlarni Xudoga yaqinlashtirish uchun jonini fido qildi. Uni jisman o‘ldirishdi, ammo U yangi, ulug‘vor hayot uchun tirildi.</div>
  <div id="19"><sup><a href="https://www.kitobook.com/compare/book/46/03/19/" title="сравнение переводов, параллельные ссылки">19</a></sup> So‘ng zindonga qamalgan yovuz ruhlar oldiga borib, ular ustidan g‘alaba qilganini e’lon etdi.</div>
  <div id="20"><sup><a href="https://www.kitobook.com/compare/book/46/03/20/" title="сравнение переводов, параллельные ссылки">20</a></sup> Qadim zamonda bu ruhlar Xudoga itoatsizlik qilib, insoniyatni yo‘ldan ozdirgandi. Ammo Xudo sabr qildi. Nuh payg‘ambar o‘z kemasini qurib bo‘lmaguncha Xudo insoniyatni hukm qilmay, kutib turdi. O‘sha kemaga faqat sakkiztagina odam kirib, to‘fon suvlaridan omon qolgandi.</div>
  <div id="21"><sup><a href="https://www.kitobook.com/compare/book/46/03/21/" title="сравнение переводов, параллельные ссылки">21</a></sup> Nuh va uning oilasi bilan ro‘y bergan bu hodisa biz uchun timsol hisoblanadi. Bu timsol bizning imonga kelishimizni va suvga cho‘mdirilishimizni bildiradi. Cho‘mdirilish marosimi badanni kirdan tozalash emas, balki Xudoga: “Senga sodiq qolaman”, deb chin yurakdan va’da berish demakdir. Darhaqiqat, sizlar suvga cho‘mdirilganingizda, Iso Masihning tirilishi tufayli najot topdingizlar.</div>
  <div id="22"><sup><a href="https://www.kitobook.com/compare/book/46/03/22/" title="сравнение переводов, параллельные ссылки">22</a></sup> Masih osmonga chiqib, Xudoning o‘ng tomonida o‘tiribdi. Koinotdagi har bir farishta, kuchlaru hukmronlar Masihga tobedir.</div>
</div>