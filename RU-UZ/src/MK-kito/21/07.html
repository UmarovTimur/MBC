<div itemprop="articleBody" class="text">
  <div id="1"><sup><a href="https://www.kitobook.com/compare/book/21/07/1/" title="сравнение переводов, параллельные ссылки">1</a></sup> Yaxshi nom qimmatbaho xushbo‘y moydan, o‘lim kuni esa tug‘ilgan kundan yaxshiroqdir.</div>
  <div id="2"><sup><a href="https://www.kitobook.com/compare/book/21/07/2/" title="сравнение переводов, параллельные ссылки">2</a></sup> To‘y bo‘layotgan uyga borishdan ko‘ra, azador xonadonga borish yaxshiroq, chunki hammaning taqdiri bir, hayot bo‘lganlar buni unutmasinlar.</div>
  <div id="3"><sup><a href="https://www.kitobook.com/compare/book/21/07/3/" title="сравнение переводов, параллельные ссылки">3</a></sup> Qayg‘u kulgidan yaxshiroqdir, qayg‘uli yuz yurakka yaxshi.</div>
  <div id="4"><sup><a href="https://www.kitobook.com/compare/book/21/07/4/" title="сравнение переводов, параллельные ссылки">4</a></sup> Dononing qalbi azador uydagilar bilandir, nodon esa doimo xursandchilik haqida o‘ylaydi.</div>
  <div id="5"><sup><a href="https://www.kitobook.com/compare/book/21/07/5/" title="сравнение переводов, параллельные ссылки">5</a></sup> Dono odamning tanbehini eshitish nodonning maqtovlaridan yaxshiroq,</div>
  <div id="6"><sup><a href="https://www.kitobook.com/compare/book/21/07/6/" title="сравнение переводов, параллельные ссылки">6</a></sup> chunki nodonning maqtov kuyi qozonning ostida yonib turgan yantoqning chirsillashiga o‘xshaydi. Ammo bu ham behuda, chunki</div>
  <div id="7"><sup><a href="https://www.kitobook.com/compare/book/21/07/7/" title="сравнение переводов, параллельные ссылки">7</a></sup> do‘q–po‘pisa dononi ham telba qiladi, pora esa yurakni egri qiladi.</div>
  <div id="8"><sup><a href="https://www.kitobook.com/compare/book/21/07/8/" title="сравнение переводов, параллельные ссылки">8</a></sup> Hamma narsaning oxiri — boshidan, sabr–toqat — mag‘rurlikdan yaxshiroqdir.</div>
  <div id="9"><sup><a href="https://www.kitobook.com/compare/book/21/07/9/" title="сравнение переводов, параллельные ссылки">9</a></sup> Jahldor bo‘lmagin, chunki jahl nodonlarning yuragida uy quradi.</div>
  <div id="10"><sup><a href="https://www.kitobook.com/compare/book/21/07/10/" title="сравнение переводов, параллельные ссылки">10</a></sup> “Nima uchun o‘tmish kunlar hozirgilardan yaxshiroq edi?” — deb so‘ramagin, bu savolni so‘rash donolikdan emas.</div>
  <div id="11"><sup><a href="https://www.kitobook.com/compare/book/21/07/11/" title="сравнение переводов, параллельные ссылки">11</a></sup> Donolik xuddi meros kabi yaxshidir, bu dunyoda hayot bo‘lganlarga foydalidir.</div>
  <div id="12"><sup><a href="https://www.kitobook.com/compare/book/21/07/12/" title="сравнение переводов, параллельные ссылки">12</a></sup> Donolik ham pul kabi vaqtinchalik orom beradi, donolik hayotga chidashga yordam beradi, ilm–ma’rifat foyda keltiradi.</div>
  <div id="13"><sup><a href="https://www.kitobook.com/compare/book/21/07/13/" title="сравнение переводов, параллельные ссылки">13</a></sup> Xudo qilgan ishlarga qaragin, U egri qilgan narsalarni kim ham to‘g‘rilay olardi?!</div>
  <div id="14"><sup><a href="https://www.kitobook.com/compare/book/21/07/14/" title="сравнение переводов, параллельные ссылки">14</a></sup> Baxtli kunlaringda quvongin, qayg‘uli kunlaringda esa shuni esingda tut, quvonchni ham, qayg‘uni ham Xudo yaratgan. Hech kim kelajakda nima bo‘lishini aytib bera olmaydi.</div>
  <div id="15"><sup><a href="https://www.kitobook.com/compare/book/21/07/15/" title="сравнение переводов, параллельные ссылки">15</a></sup> Mana shu behuda hayotim davomida hamma narsani ko‘rdim. Solih insonlar solih bo‘lsalar ham halok bo‘ladilar, fosiqlar esa o‘z fosiqliklari bilan uzoq umr ko‘radilar.</div>
  <div id="16"><sup><a href="https://www.kitobook.com/compare/book/21/07/16/" title="сравнение переводов, параллельные ссылки">16</a></sup> Qonunparast bo‘lma, donoligingga juda ham ishonaverma, nima uchun o‘zingni o‘zing halok qilishing kerak?!</div>
  <div id="17"><sup><a href="https://www.kitobook.com/compare/book/21/07/17/" title="сравнение переводов, параллельные ссылки">17</a></sup> Ammo shakkok yoki ahmoq ham bo‘lmagin, nima uchun ajaling yetmay turib vafot etishing kerak?!</div>
  <div id="18"><sup><a href="https://www.kitobook.com/compare/book/21/07/18/" title="сравнение переводов, параллельные ссылки">18</a></sup> Bu nasihatlarning birini tutib, ikkinchisini unutma. Xudodan qo‘rqqan ikkisini ham esda tutadi.</div>
  <div id="19"><sup><a href="https://www.kitobook.com/compare/book/21/07/19/" title="сравнение переводов, параллельные ссылки">19</a></sup> Donolik insonni shahardagi o‘nta hukmdordan qudratliroq qiladi.</div>
  <div id="20"><sup><a href="https://www.kitobook.com/compare/book/21/07/20/" title="сравнение переводов, параллельные ссылки">20</a></sup> Lekin bu dunyoda har doim solihlik qilib, umuman gunoh qilmaydigan inson yo‘qdir.</div>
  <div id="21"><sup><a href="https://www.kitobook.com/compare/book/21/07/21/" title="сравнение переводов, параллельные ссылки">21</a></sup> Xizmatkoring seni yomonlayotganini eshitib qolmasliging uchun, odamlar gapirayotgan hamma narsaga ham e’tibor beravermagin.</div>
  <div id="22"><sup><a href="https://www.kitobook.com/compare/book/21/07/22/" title="сравнение переводов, параллельные ссылки">22</a></sup> O‘zing bilasan, sen o‘zing ham boshqalarni juda ko‘p yomonlagansan–ku!</div>
  <div id="23"><sup><a href="https://www.kitobook.com/compare/book/21/07/23/" title="сравнение переводов, параллельные ссылки">23</a></sup> Bularning hammasini donoligim bilan sinab ko‘rdim, o‘zimga: “Donolikka erishaman”, — dedim, lekin unga yeta olmadim.</div>
  <div id="24"><sup><a href="https://www.kitobook.com/compare/book/21/07/24/" title="сравнение переводов, параллельные ссылки">24</a></sup> Hamma sodir bo‘ladigan narsalarning ma’nosi juda chuqur, yetib bo‘lmasdir. Kim ham uni topa olardi?!</div>
  <div id="25"><sup><a href="https://www.kitobook.com/compare/book/21/07/25/" title="сравнение переводов, параллельные ссылки">25</a></sup> Shunda men donolikni qidirib topishga, har bir sodir bo‘lgan narsani tushunishga o‘zimni bag‘ishladim. Fosiqlik nodonlik ekanligini, ahmoqlik telbalik ekanligini o‘z hayotimda isbotlamoqchi bo‘ldim.</div>
  <div id="26"><sup><a href="https://www.kitobook.com/compare/book/21/07/26/" title="сравнение переводов, параллельные ссылки">26</a></sup> Men mana bu narsani bildim. Ahmoqlik bir ayolga o‘xshaydi. U o‘zi tuzoq, yuragi to‘r, qo‘llari esa zanjirdaydir. U o‘limdan ham achchiqroq ekan. Xudoga ma’qul keladigan ishlarni qiladiganlar undan qocha oladilar, lekin gunohkor uning qo‘llariga tushadi.</div>
  <div id="27"><sup><a href="https://www.kitobook.com/compare/book/21/07/27/" title="сравнение переводов, параллельные ссылки">27</a></sup> -</div>
  <div id="28"><sup><a href="https://www.kitobook.com/compare/book/21/07/28/" title="сравнение переводов, параллельные ссылки">28</a></sup> Voiz shunday dedi: “Bekorga har bir sodir bo‘lgan narsaning ma’nosini qidirib (bu ma’noni juda sinchkovlik bilan izlagan bo‘lsam ham), mana shu narsani tushunib yetdim: minglar orasida bitta solih kishini topdim, shularning orasidan bitta ham solih ayol topa olmadim.</div>
  <div id="29"><sup><a href="https://www.kitobook.com/compare/book/21/07/29/" title="сравнение переводов, параллельные ссылки">29</a></sup> Ammo mana bu bir narsani angladim, qarang, Xudo insonni to‘g‘ri qilib yaratgan, lekin u har xil qabih rejalar tuzadi.”</div>
</div>