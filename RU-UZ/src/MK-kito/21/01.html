<div itemprop="articleBody" class="text">
  <div id="1"><sup><a href="https://www.kitobook.com/compare/book/21/01/1/" title="сравнение переводов, параллельные ссылки">1</a></sup> Quyidagilar Dovud o‘g‘li, Quddusda hukmronlik qilgan Voizning so‘zlaridir.</div>
  <div id="2"><sup><a href="https://www.kitobook.com/compare/book/21/01/2/" title="сравнение переводов, параллельные ссылки">2</a></sup> “Behuda! Behuda! — deydi Voiz. — Hammasi behudadir!”</div>
  <div id="3"><sup><a href="https://www.kitobook.com/compare/book/21/01/3/" title="сравнение переводов, параллельные ссылки">3</a></sup> Odam bu dunyoda qilgan mehnatidan Qanday foyda topar?</div>
  <div id="4"><sup><a href="https://www.kitobook.com/compare/book/21/01/4/" title="сравнение переводов, параллельные ссылки">4</a></sup> Avlod kelib, avlod ketar, Bu dunyo esa shundayligicha qolaverar.</div>
  <div id="5"><sup><a href="https://www.kitobook.com/compare/book/21/01/5/" title="сравнение переводов, параллельные ссылки">5</a></sup> Quyosh chiqib yana botar, Chiqqan joyiga qaytishga shoshar.</div>
  <div id="6"><sup><a href="https://www.kitobook.com/compare/book/21/01/6/" title="сравнение переводов, параллельные ссылки">6</a></sup> Shamol janubga esar, Shimol tarafga yelar, Takror–takror aylanib, O‘z yo‘lidan yuraverar.</div>
  <div id="7"><sup><a href="https://www.kitobook.com/compare/book/21/01/7/" title="сравнение переводов, параллельные ссылки">7</a></sup> Barcha daryolar dengizga oqar, Dengiz esa hech to‘lmas, Shunda ham o‘z makoni sari Oqaverar daryolar.</div>
  <div id="8"><sup><a href="https://www.kitobook.com/compare/book/21/01/8/" title="сравнение переводов, параллельные ссылки">8</a></sup> Hamma narsa charchatar, holdan toydirar, Ularni tasvirlashga so‘zlar ham yetmas. Ko‘zlarimiz ko‘raverar, ammo to‘ymas, Quloqlarimiz eshitaverar, ammo qoniqmas.</div>
  <div id="9"><sup><a href="https://www.kitobook.com/compare/book/21/01/9/" title="сравнение переводов, параллельные ссылки">9</a></sup> Oldin nima bo‘lgan bo‘lsa, yana sodir bo‘lgay, Nima qilingan bo‘lsa, yana qaytarilgay, Bu dunyoda hech qanday yangi narsa yo‘q.</div>
  <div id="10"><sup><a href="https://www.kitobook.com/compare/book/21/01/10/" title="сравнение переводов, параллельные ссылки">10</a></sup> Biror narsa bormidiki, biz bu haqda: “Qaranglar, bu yangilik–ku!” — deb ayta olsak?! U oldindan bor edi, biz tavallud topmasdan oldin ham shu yerda edi. </div>
  <div id="11"><sup><a href="https://www.kitobook.com/compare/book/21/01/11/" title="сравнение переводов, параллельные ссылки">11</a></sup> Qadimda bo‘lganlar esga olinmas, hatto bundan keyin bo‘ladiganlar ham kelajakda eslanmas. </div>
  <div id="12"><sup><a href="https://www.kitobook.com/compare/book/21/01/12/" title="сравнение переводов, параллельные ссылки">12</a></sup> Men, Voiz — Isroil ustidan Quddusda shohman. </div>
  <div id="13"><sup><a href="https://www.kitobook.com/compare/book/21/01/13/" title="сравнение переводов, параллельные ссылки">13</a></sup> O‘zimni donolik bilan izlanishga, mana shu dunyoda bo‘layotgan hamma ishlarni tushunishga bag‘ishladim. Xudo insonga bergan bu ish qanday qayg‘uli–a!</div>
  <div id="14"><sup><a href="https://www.kitobook.com/compare/book/21/01/14/" title="сравнение переводов, параллельные ссылки">14</a></sup> Men bu dunyoda bo‘layotgan hamma narsani ko‘rdim, qaranglar, hammasi behuda, shamolning orqasidan quvishday ekan.</div>
  <div id="15"><sup><a href="https://www.kitobook.com/compare/book/21/01/15/" title="сравнение переводов, параллельные ссылки">15</a></sup> Egri narsani to‘g‘rilab bo‘lmas, Yo‘q narsani sanab bo‘lmas.</div>
  <div id="16"><sup><a href="https://www.kitobook.com/compare/book/21/01/16/" title="сравнение переводов, параллельные ссылки">16</a></sup> O‘zimga shunday dedim: “Mana, men buyuk bo‘lib, donolikda mendan oldin Quddusda hukmronlik qilganlarning hammasidan o‘zib ketdim. Ko‘p donolik orttirdim, ilmu ma’rifatni yaxshilab o‘rgandim.” </div>
  <div id="17"><sup><a href="https://www.kitobook.com/compare/book/21/01/17/" title="сравнение переводов, параллельные ссылки">17</a></sup> Donolik va ilm–ma’rifatning foydasi telbalik va ahmoqlikdan ustunligini anglab yetishga o‘zimni bag‘ishladim, ammo bu ham shamolning orqasidan quvishday ekanligini tushundim.</div>
  <div id="18"><sup><a href="https://www.kitobook.com/compare/book/21/01/18/" title="сравнение переводов, параллельные ссылки">18</a></sup> Qayg‘u ham ortarkan, donolik qancha ko‘p bo‘lsa, Dard ko‘payar ekan gar bilim oshsa.</div>
</div>