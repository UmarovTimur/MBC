<div itemprop="articleBody" class="text">
  <div id="1"><sup><a href="https://www.kitobook.com/compare/book/61/05/1/" title="сравнение переводов, параллельные ссылки">1</a></sup> Yoshi katta odamga qattiq gapirma, uni otang o‘rnida ko‘rib, hurmat bilan nasihat qil. Yoshlarga ukalaringdek,</div>
  <div id="2"><sup><a href="https://www.kitobook.com/compare/book/61/05/2/" title="сравнение переводов, параллельные ссылки">2</a></sup> kampirlarga onalaringdek munosabatda bo‘l. Yosh ayollarni singillaring o‘rnida ko‘rib, ularga pokdillik bilan nasihat qil.</div>
  <div id="3"><sup><a href="https://www.kitobook.com/compare/book/61/05/3/" title="сравнение переводов, параллельные ссылки">3</a></sup> Suyanchig‘i yo‘q beva xotinlarga g‘amxo‘rlik qil.</div>
  <div id="4"><sup><a href="https://www.kitobook.com/compare/book/61/05/4/" title="сравнение переводов, параллельные ссылки">4</a></sup> Agar bevaning bolalari yoki nabiralari bor bo‘lsa, ular eng avvalo o‘z oilasi oldidagi, Xudo buyurgan farzni ado etib, farzandlik burchini bajarsinlar, chunki bu Xudoga maqbuldir.</div>
  <div id="5"><sup><a href="https://www.kitobook.com/compare/book/61/05/5/" title="сравнение переводов, параллельные ссылки">5</a></sup> Yolg‘iz qolgan, suyanchig‘i yo‘q beva xotin butun umidini Xudoga bog‘lab, kechayu kunduz toat–ibodat qiladi.</div>
  <div id="6"><sup><a href="https://www.kitobook.com/compare/book/61/05/6/" title="сравнение переводов, параллельные ссылки">6</a></sup> Ammo kayf–safoga berilib ketgan beva xotin ruhan o‘likdir.</div>
  <div id="7"><sup><a href="https://www.kitobook.com/compare/book/61/05/7/" title="сравнение переводов, параллельные ссылки">7</a></sup> Bevalarga va ularning oila a’zolariga bularni o‘rgat, toki ular malomatga qolmasinlar.</div>
  <div id="8"><sup><a href="https://www.kitobook.com/compare/book/61/05/8/" title="сравнение переводов, параллельные ссылки">8</a></sup> Zero, o‘z qarindoshlariga, xususan oila a’zolariga g‘amxo‘rlik qilmagan kishi imonni inkor etgan bo‘ladi. U imonsizdan ham battardir.</div>
  <div id="9"><sup><a href="https://www.kitobook.com/compare/book/61/05/9/" title="сравнение переводов, параллельные ссылки">9</a></sup> Tullar ro‘yxatiga faqatgina oltmish yoshdan oshgan, marhum eriga vafodor bo‘lgan beva ayollarni kirit.</div>
  <div id="10"><sup><a href="https://www.kitobook.com/compare/book/61/05/10/" title="сравнение переводов, параллельные ссылки">10</a></sup> Bu ayollar qilgan ezgu ishlari bilan tanilgan, ya’ni bolalariga yaxshi tarbiya bergan, musofirlarga mehmondo‘st bo‘lgan, Xudo azizlarining oyoqlarini yuvgan, qiynalganlarga yordam bergan, o‘zlarini turli xil xayrli ishlarga bag‘ishlagan bo‘lishlari lozim.</div>
  <div id="11"><sup><a href="https://www.kitobook.com/compare/book/61/05/11/" title="сравнение переводов, параллельные ссылки">11</a></sup> Beva qolgan yoshroq xotinlarni ro‘yxatga kiritma. Chunki ularning ehtirosi junbishga kelganda, erga tegishni istab qoladilar.</div>
  <div id="12"><sup><a href="https://www.kitobook.com/compare/book/61/05/12/" title="сравнение переводов, параллельные ссылки">12</a></sup> Shunda ular erga tegmaslik haqidagi Masihga bergan va’dasini buzib, odamlar orasida yomon otli bo‘lib qoladilar.</div>
  <div id="13"><sup><a href="https://www.kitobook.com/compare/book/61/05/13/" title="сравнение переводов, параллельные ссылки">13</a></sup> Bundan tashqari, ular boshqa bir xatarga yo‘liqadilar: yalqovlikka berilib, uyma–uy yurishga o‘rganib qoladilar. Shunisi yetmaganday, g‘iybat qilishga, boshqalarning ishiga burun suqib, lozim bo‘lmagan narsalarni gapirishga odatlanadilar.</div>
  <div id="14"><sup><a href="https://www.kitobook.com/compare/book/61/05/14/" title="сравнение переводов, параллельные ссылки">14</a></sup> Shu sabablarga ko‘ra men yosh bevalarning erga tegishini istardim. Ular bola tug‘ib, ro‘zg‘or ishlari bilan mashg‘ul bo‘lsinlar, g‘animlarimizning yomon gapirishlariga imkon yaratib bermasinlar.</div>
  <div id="15"><sup><a href="https://www.kitobook.com/compare/book/61/05/15/" title="сравнение переводов, параллельные ссылки">15</a></sup> Chunki shundoq ham ba’zi bevalarimiz to‘g‘ri yo‘ldan ozib, shayton yo‘liga kirib ketdilar.</div>
  <div id="16"><sup><a href="https://www.kitobook.com/compare/book/61/05/16/" title="сравнение переводов, параллельные ссылки">16</a></sup> Agar birorta imonli ayolning beva qolgan qarindoshlari bo‘lsa, ularga o‘zi yordam bersin, bu vazifani imonlilar jamoatiga yuklamasin. Shunda suyanchig‘i yo‘q beva xotinlarga jamoat yaxshiroq yordam bera oladi.</div>
  <div id="17"><sup><a href="https://www.kitobook.com/compare/book/61/05/17/" title="сравнение переводов, параллельные ссылки">17</a></sup> Imonlilar jamoatini yaxshi boshqarayotgan, xususan astoydil va’z aytib, ta’lim berayotgan oqsoqollar hurmatga sazovordirlar, ular qilgan mehnatlariga yarasha taqdirlansinlar.</div>
  <div id="18"><sup><a href="https://www.kitobook.com/compare/book/61/05/18/" title="сравнение переводов, параллельные ссылки">18</a></sup> Zero, Muqaddas Bitiklarda: “G‘alla yanchayotgan ho‘kizning og‘zini to‘smang” va “Mehnatkash ish haqini olishga munosibdir”, — deyilgan.</div>
  <div id="19"><sup><a href="https://www.kitobook.com/compare/book/61/05/19/" title="сравнение переводов, параллельные ссылки">19</a></sup> Ikki yoki uch guvoh bo‘lmasa, hech bir oqsoqolga qo‘yilgan aybni qabul qilma.</div>
  <div id="20"><sup><a href="https://www.kitobook.com/compare/book/61/05/20/" title="сравнение переводов, параллельные ссылки">20</a></sup> Gunoh qilib yurgan oqsoqollarni esa hammaning oldida fosh qilib, tavbaga chaqir, toki boshqalarning ham diliga qo‘rquv kirsin.</div>
  <div id="21"><sup><a href="https://www.kitobook.com/compare/book/61/05/21/" title="сравнение переводов, параллельные ссылки">21</a></sup> Xudo, Iso Masih va tanlangan farishtalar huzurida senga qat’iy buyuraman: hech bir ishda yuz–xotirchilik va tarafkashlik qilmay, bu ko‘rsatmalarimga rioya qil.</div>
  <div id="22"><sup><a href="https://www.kitobook.com/compare/book/61/05/22/" title="сравнение переводов, параллельные ссылки">22</a></sup> Biror odamni jamoat oqsoqoli vazifasiga tayinlashga shoshilma, tag‘in birovning gunohlariga sherik bo‘lib qolma. O‘zingni pok saqla.</div>
  <div id="23"><sup><a href="https://www.kitobook.com/compare/book/61/05/23/" title="сравнение переводов, параллельные ссылки">23</a></sup> (Lekin suv ichish bilan cheklanib qolmay, ozginadan sharob ham ichib tur. Bu oshqozoningga yaxshi ta’sir qilib, tez–tez yuz berayotgan kasalliklaringning oldini oladi.)</div>
  <div id="24"><sup><a href="https://www.kitobook.com/compare/book/61/05/24/" title="сравнение переводов, параллельные ссылки">24</a></sup> Ba’zi odamlarning gunohlari hozirdan ochiq–oshkor bo‘lib, hatto qiyomat kunidan oldin fosh bo‘lmoqda. Boshqalarning gunohlari esa oxiratda ma’lum bo‘ladi.</div>
  <div id="25"><sup><a href="https://www.kitobook.com/compare/book/61/05/25/" title="сравнение переводов, параллельные ссылки">25</a></sup> Shuningdek, qilingan xayrli ishlar ham oshkordir. Ba’zilari oshkor bo‘lmasa– da, baribir pinhon qolmaydi.</div>
</div>