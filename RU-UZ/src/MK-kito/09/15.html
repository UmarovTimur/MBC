<div itemprop="articleBody" class="text">
  <div id="1"><sup><a href="https://www.kitobook.com/compare/book/09/15/1/" title="сравнение переводов, параллельные ссылки">1</a></sup> Bir kuni Shomuil Shoulga shunday dedi: — Egamiz senga moy surtib, O‘z xalqi Isroilning shohi qilish uchun meni sening oldingga yuborgan edi. Endi Egamizning so‘zlarini eshit.</div>
  <div id="2"><sup><a href="https://www.kitobook.com/compare/book/09/15/2/" title="сравнение переводов, параллельные ссылки">2</a></sup> Sarvari Olam shunday aytmoqda: “Isroil xalqiga qilgan yovuzliklari uchun Omolek xalqini jazolayman. Chunki Isroil xalqi Misrdan chiqayotganda, Omolek xalqi ularning yo‘lini to‘sib qo‘ygan edilar.</div>
  <div id="3"><sup><a href="https://www.kitobook.com/compare/book/09/15/3/" title="сравнение переводов, параллельные ссылки">3</a></sup> Endi borib, Omolek xalqiga hujum qil. Ularga qarashli hamma narsani tamoman yo‘q qilib tashla, hech narsasini ayama. Erkagu ayol, bolayu chaqa, molidan tortib qo‘yigacha, tuyasidan tortib eshagigacha hammasini o‘ldir.”</div>
  <div id="4"><sup><a href="https://www.kitobook.com/compare/book/09/15/4/" title="сравнение переводов, параллельные ссылки">4</a></sup> Shoul lashkarini Taloyim shahrida to‘plab sanab chiqdi. 200.000ta piyoda sipohi, Yahudodan ham 10.000ta sipohi bor ekan.</div>
  <div id="5"><sup><a href="https://www.kitobook.com/compare/book/09/15/5/" title="сравнение переводов, параллельные ссылки">5</a></sup> Shoul Omolek xalqiga qarashli bo‘lgan shaharga borib, soylikda pistirma qo‘ydi.</div>
  <div id="6"><sup><a href="https://www.kitobook.com/compare/book/09/15/6/" title="сравнение переводов, параллельные ссылки">6</a></sup> O‘sha yerdagi Xayin xalqiga quyidagi xabarni jo‘natdi: “Endi ketinglar, Omolek xalqini tark etinglar, tag‘in sizlarni ham ular bilan birga yo‘q qilib yubormayin. Isroil xalqi Misrdan chiqayotgan paytda, sizlar bizga yaxshilik qilgandingiz.” Shundan keyin Xayin xalqi Omolek xalqini tark etdi.</div>
  <div id="7"><sup><a href="https://www.kitobook.com/compare/book/09/15/7/" title="сравнение переводов, параллельные ссылки">7</a></sup> Shoul Xaviladan Misrning sharqidagi Shurgacha bo‘lgan joylardagi Omolek xalqini tor– mor qildi.</div>
  <div id="8"><sup><a href="https://www.kitobook.com/compare/book/09/15/8/" title="сравнение переводов, параллельные ссылки">8</a></sup> U Omolek shohi O‘gaxni tiriklayin qo‘lga olib, xalqini butunlay qirib tashladi.</div>
  <div id="9"><sup><a href="https://www.kitobook.com/compare/book/09/15/9/" title="сравнение переводов, параллельные ссылки">9</a></sup> Shoul va uning odamlari O‘gaxni hamda uning eng yaxshi qo‘y–mollarini, buzoq–qo‘zilarini, jamiki yaxshi narsalarini ayab, saqlab qolishdi. Ularni butunlay yo‘q qilib tashlashni istashmadi. Faqat arzimas, nuqsonli hayvonlarini yo‘q qilishdi.</div>
  <div id="10"><sup><a href="https://www.kitobook.com/compare/book/09/15/10/" title="сравнение переводов, параллельные ссылки">10</a></sup> Egamiz Shomuilga shu so‘zlarni ayon qildi:</div>
  <div id="11"><sup><a href="https://www.kitobook.com/compare/book/09/15/11/" title="сравнение переводов, параллельные ссылки">11</a></sup> “Shoulni shoh qilib tayinlaganimga pushaymonman. U Mendan yuz o‘girdi, amrlarimni bajo qilmadi.” Shomuil xafa bo‘lib, tun bo‘yi Egamizga yolvorib chiqdi.</div>
  <div id="12"><sup><a href="https://www.kitobook.com/compare/book/09/15/12/" title="сравнение переводов, параллельные ссылки">12</a></sup> Shomuil ertasi kuni saharda, Shoul bilan ko‘rishay, deb borsa, Shoul Karmil shahriga ketibdi. Bilsaki, u yerda o‘ziga bir yodgorlik o‘rnatibdi. Keyin Gilgalga qaytibdi.</div>
  <div id="13"><sup><a href="https://www.kitobook.com/compare/book/09/15/13/" title="сравнение переводов, параллельные ссылки">13</a></sup> Shomuil Shoulning oldiga kelganda, Shoul: — Egamiz sizni yorlaqasin! Men Egamizning amrini ado etdim, — dedi.</div>
  <div id="14"><sup><a href="https://www.kitobook.com/compare/book/09/15/14/" title="сравнение переводов, параллельные ссылки">14</a></sup> — Agar shunday bo‘lsa, qulog‘imga eshitilayotgan qo‘yning ma’rashi nimasi? Men eshitayotgan sigirning bo‘kirishi nimasi? — deb so‘radi Shomuil.</div>
  <div id="15"><sup><a href="https://www.kitobook.com/compare/book/09/15/15/" title="сравнение переводов, параллельные ссылки">15</a></sup> — Odamlarim Omolek xalqining hayvonlarini tortib oldi, — dedi Shoul, — Egangiz Xudoga qurbonlik qilish uchun qo‘y, sigirlarning eng saralarini ayab, saqlab qolishdi. Qolganlarini esa butunlay qirib tashladik.</div>
  <div id="16"><sup><a href="https://www.kitobook.com/compare/book/09/15/16/" title="сравнение переводов, параллельные ссылки">16</a></sup> — Shoshmay tur, bu kecha Egamizning menga nimalar aytganini senga bildirib qo‘yayin, — dedi Shomuil. — Ayting, — dedi Shoul.</div>
  <div id="17"><sup><a href="https://www.kitobook.com/compare/book/09/15/17/" title="сравнение переводов, параллельные ссылки">17</a></sup> Shomuil gapida davom etdi: — O‘zingni kichik deb sanasang–da, Isroil xalqining yo‘lboshchisi bo‘lmadingmi?! Egamiz senga moy surtib tanlab, Isroilga shoh qilmadimi?!</div>
  <div id="18"><sup><a href="https://www.kitobook.com/compare/book/09/15/18/" title="сравнение переводов, параллельные ссылки">18</a></sup> U senga: “Bor, o‘sha gunohkor Omolek xalqini butunlay qirib tashla, hammasini yo‘qotmaguningcha, ular bilan jang qil”, deb amr bergan edi–ku.</div>
  <div id="19"><sup><a href="https://www.kitobook.com/compare/book/09/15/19/" title="сравнение переводов, параллельные ссылки">19</a></sup> Nega endi Egamizning amriga itoat etmading?! Nima uchun o‘ljaga tashlanib, Egamiz oldida qabihlik qilding?!</div>
  <div id="20"><sup><a href="https://www.kitobook.com/compare/book/09/15/20/" title="сравнение переводов, параллельные ссылки">20</a></sup> — Axir, men Uning amrlariga itoat qildim–ku! — dedi Shoul. — Men, Egamiz amr berganiday, bordim. Omolek shohi O‘gaxni bu yerga olib keldim. Omolek xalqini esa butunlay qirib tashladim.</div>
  <div id="21"><sup><a href="https://www.kitobook.com/compare/book/09/15/21/" title="сравнение переводов, параллельные ссылки">21</a></sup> Odamlarim Gilgalda Egangiz Xudoga qurbonlik qilaylik, deb qirib tashlanishi kerak bo‘lgan o‘ljadan eng sara mol–qo‘ylarni olishdi, xolos.</div>
  <div id="22"><sup><a href="https://www.kitobook.com/compare/book/09/15/22/" title="сравнение переводов, параллельные ссылки">22</a></sup> Shomuil shunday javob berdi: “Kuydiriladigan va boshqa qurbonliklardan ko‘ra, Egamiz O‘ziga itoat etganlardan shod bo‘lmasmi?! Ha, itoat etish — qurbonlik so‘yishdan yaxshi, Xudoga itoatkorlik — qo‘chqorlar yog‘idan a’loroqdir.</div>
  <div id="23"><sup><a href="https://www.kitobook.com/compare/book/09/15/23/" title="сравнение переводов, параллельные ссылки">23</a></sup> O‘zboshimchalik — sehr–jodu singari gunoh, Itoatsizlik esa but–sanamga bosh egish bilan tengdir. Sen Egamizning amrini rad etding, Egamiz ham sening shohligingni rad etdi.”</div>
  <div id="24"><sup><a href="https://www.kitobook.com/compare/book/09/15/24/" title="сравнение переводов, параллельные ссылки">24</a></sup> — Gunoh qildim! — dedi Shoul. — Ha, Egamizning amriga ham, sizning so‘zlaringizga ham xilof ish tutdim. Xalqdan hayiqqanim uchun, ularning gapiga kirdim.</div>
  <div id="25"><sup><a href="https://www.kitobook.com/compare/book/09/15/25/" title="сравнение переводов, параллельные ссылки">25</a></sup> Endi yolvoraman: gunohimdan o‘ting, men bilan birga qaytib boring, Egamizga sajda qilayin.</div>
  <div id="26"><sup><a href="https://www.kitobook.com/compare/book/09/15/26/" title="сравнение переводов, параллельные ссылки">26</a></sup> — Sen bilan bormayman, — dedi Shomuil. — Chunki sen Egamizning amrini rad etding, Egamiz ham, Isroilga shoh bo‘lmasin, deb seni rad etdi.</div>
  <div id="27"><sup><a href="https://www.kitobook.com/compare/book/09/15/27/" title="сравнение переводов, параллельные ссылки">27</a></sup> Shomuil burilib, ketmoqchi bo‘lgan edi, Shoul uning ridosi etagidan ushlab qoldi. Rido yirtildi.</div>
  <div id="28"><sup><a href="https://www.kitobook.com/compare/book/09/15/28/" title="сравнение переводов, параллельные ссылки">28</a></sup> — Rido yirtilgani singari, Egamiz ham bugun Isroil shohligini qo‘lingdan tortib olib, sendan ko‘ra, boshqa yaxshirog‘iga berdi, — dedi Shomuil.</div>
  <div id="29"><sup><a href="https://www.kitobook.com/compare/book/09/15/29/" title="сравнение переводов, параллельные ссылки">29</a></sup> — Isroilning barhayot Xudosi yolg‘on so‘zlamas, fikrini ham o‘zgartirmas. U inson emaski, fikrini o‘zgartirsa.</div>
  <div id="30"><sup><a href="https://www.kitobook.com/compare/book/09/15/30/" title="сравнение переводов, параллельные ссылки">30</a></sup> — Gunoh qildim, — dedi Shoul, — endi xalqimning oqsoqollari oldida, Isroil xalqi oldida meni beobro‘ qilmang. Shuning uchun men bilan birga qaytib boring, Egangiz Xudoga sajda qilayin.</div>
  <div id="31"><sup><a href="https://www.kitobook.com/compare/book/09/15/31/" title="сравнение переводов, параллельные ссылки">31</a></sup> Shomuil Shoul bilan birga orqaga qaytib bordi. Shoul Egamizga sajda qildi.</div>
  <div id="32"><sup><a href="https://www.kitobook.com/compare/book/09/15/32/" title="сравнение переводов, параллельные ссылки">32</a></sup> Shomuil: — Omolek shohi O‘gaxni mening oldimga olib kelinglar! — deb buyurdi. O‘gaxni bog‘langan holda, Shomuilning oldiga olib kelishdi. O‘gax o‘zicha: “O‘lim xavfi aniq o‘tib ketdi”, deb o‘yladi.</div>
  <div id="33"><sup><a href="https://www.kitobook.com/compare/book/09/15/33/" title="сравнение переводов, параллельные ссылки">33</a></sup> Lekin Shomuil: — Qiliching ayollarni farzandidan qanday judo qilgan bo‘lsa, sening onang ham ayollar orasida befarzand bo‘lsin! — dediyu, O‘gaxni Egamizning oldida Gilgalda qilich bilan chopib tashladi.</div>
  <div id="34"><sup><a href="https://www.kitobook.com/compare/book/09/15/34/" title="сравнение переводов, параллельные ссылки">34</a></sup> Shundan so‘ng Shomuil Ramaga, Shoul esa Givoga — uyiga ketdi.</div>
  <div id="35"><sup><a href="https://www.kitobook.com/compare/book/09/15/35/" title="сравнение переводов, параллельные ссылки">35</a></sup> Shomuil umrining oxirigacha Shoulni boshqa ko‘rmadi, lekin u Shoulni deb g‘amgin bo‘lib yurdi. Egamiz esa Shoulni Isroil shohi qilganidan pushaymon edi.</div>
</div>