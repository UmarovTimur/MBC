<div itemprop="articleBody" class="text">
  <div id="1"><sup><a href="https://www.kitobook.com/compare/book/09/30/1/" title="сравнение переводов, параллельные ссылки">1</a></sup> Dovud odamlari bilan yo‘l yurib, uchinchi kuni o‘z shahri Zixlaxga yetib keldi. Bu orada Omolek xalqi Nagav cho‘liga, xususan, Zixlax shahriga ham bostirib kirgan, Zixlaxga o‘t qo‘yib, shaharni talon–taroj qilishgan ekan.</div>
  <div id="2"><sup><a href="https://www.kitobook.com/compare/book/09/30/2/" title="сравнение переводов, параллельные ссылки">2</a></sup> Ular biror kimsani o‘ldirmay, u yerdagi ayollaru yosh–qarini asir olishib, oldilariga solib haydagancha, yo‘llariga qaytib ketishgan edi.</div>
  <div id="3"><sup><a href="https://www.kitobook.com/compare/book/09/30/3/" title="сравнение переводов, параллельные ссылки">3</a></sup> Dovud odamlari bilan u yerga yetib borgach, shaharning alanga ichida qolganini, xotinlari, o‘g‘il–qizlarini asir olib ketishganini bildi.</div>
  <div id="4"><sup><a href="https://www.kitobook.com/compare/book/09/30/4/" title="сравнение переводов, параллельные ссылки">4</a></sup> Ular holdan toyguncha dod–voy solib yig‘lashdi.</div>
  <div id="5"><sup><a href="https://www.kitobook.com/compare/book/09/30/5/" title="сравнение переводов, параллельные ссылки">5</a></sup> Dovudning ikkala xotini — Yizrillik Oxinavam va Karmillik Navolning bevasi Obigayl ham asir olingan edi.</div>
  <div id="6"><sup><a href="https://www.kitobook.com/compare/book/09/30/6/" title="сравнение переводов, параллельные ссылки">6</a></sup> Dovud yomon ahvolda qoldi, chunki har bir odam o‘g‘illari, qizlari uchun qayg‘urar, “Dovudni toshbo‘ron qilamiz”, deyishardi. Lekin Dovud o‘z Egasi Xudodan madad oldi.</div>
  <div id="7"><sup><a href="https://www.kitobook.com/compare/book/09/30/7/" title="сравнение переводов, параллельные ссылки">7</a></sup> U Oximalekning o‘g‘li ruhoniy Abuatarga: — Menga efodni keltir, Egamizning xohish– irodasini bilaylik, — dedi. Abuatar efodni olib keldi.</div>
  <div id="8"><sup><a href="https://www.kitobook.com/compare/book/09/30/8/" title="сравнение переводов, параллельные ссылки">8</a></sup> Dovud Egamizdan: — Bu qaroqchilarning orqasidan quvib boraymi? Quvsam, yetib olamanmi? — deb so‘radi. — Orqalaridan quv, ularga albatta yetib olib, asirlarni ozod qilasan, — dedi Egamiz.</div>
  <div id="9"><sup><a href="https://www.kitobook.com/compare/book/09/30/9/" title="сравнение переводов, параллельные ссылки">9</a></sup> Shunday qilib, Dovud yonidagi olti yuzta odami bilan yo‘lga chiqib, Basor soyligiga yurish qildi.</div>
  <div id="10"><sup><a href="https://www.kitobook.com/compare/book/09/30/10/" title="сравнение переводов, параллельные ссылки">10</a></sup> Ular soylikdan hali o‘tib bo‘lmagan ediki, ikki yuz kishi toliqib yiqilib, o‘sha yerda qoldi. Dovud qolgan to‘rt yuz kishisi bilan qaroqchilarni quvlab ketdi.</div>
  <div id="11"><sup><a href="https://www.kitobook.com/compare/book/09/30/11/" title="сравнение переводов, параллельные ссылки">11</a></sup> Cho‘lda bir Misrlikni topib, Dovudning oldiga keltirishdi. “Yeb, ichib ol”, deb unga non–pon berishdi.</div>
  <div id="12"><sup><a href="https://www.kitobook.com/compare/book/09/30/12/" title="сравнение переводов, параллельные ссылки">12</a></sup> Bir hovuch anjir qoqi bilan ikki hovuch mayiz ham berishdi. Haligi odam tamaddi qilib olgach, biroz jonlandi. U uch kechayu uch kunduz na tuz totgan, na suv ichgan edi.</div>
  <div id="13"><sup><a href="https://www.kitobook.com/compare/book/09/30/13/" title="сравнение переводов, параллельные ссылки">13</a></sup> Dovud undan: — Sen kimning odamisan? Qayerdan kelyapsan? — deb so‘radi. — Misrlikman, Omolek urug‘idan bo‘lgan bir odamning quliman, — dedi yigit. — Uch kun oldin kasal bo‘lib qolgan edim, xo‘jayinim meni cho‘lda qoldirib ketdi.</div>
  <div id="14"><sup><a href="https://www.kitobook.com/compare/book/09/30/14/" title="сравнение переводов, параллельные ссылки">14</a></sup> Nagav cho‘lidagi Xaret xalqi hududiga, Yahudo hududiga, Nagav cho‘lidagi Xolib urug‘i yerlariga bostirib borib, Zixlax shahriga o‘t qo‘ydik.</div>
  <div id="15"><sup><a href="https://www.kitobook.com/compare/book/09/30/15/" title="сравнение переводов, параллельные ссылки">15</a></sup> — Meni o‘sha bosqinchilarning yoniga olib bora olasanmi? — deb so‘radi Dovud. — Seni o‘ldirmayman, xo‘jayiningning qo‘liga topshirmayman, deb Xudo nomi bilan ont ichsangiz, sizni o‘sha bosqinchilar oldiga olib boraman, — dedi yigit.</div>
  <div id="16"><sup><a href="https://www.kitobook.com/compare/book/09/30/16/" title="сравнение переводов, параллельные ссылки">16</a></sup> Shunday qilib, Misrlik odam Dovudga yo‘l ko‘rsatib ketdi. Bosqinchilar dala bo‘ylab tarqalib, Filist va Yahudo yerlaridan talon–taroj qilib kelgan mo‘l–ko‘l o‘ljalarini yeb–ichib, xursandchilik qilishayotgan edi.</div>
  <div id="17"><sup><a href="https://www.kitobook.com/compare/book/09/30/17/" title="сравнение переводов, параллельные ссылки">17</a></sup> Dovud ertasi kun kechqurungacha ularni qirdi. Tuyalarga minib qochgan to‘rt yuz yigitdan tashqari, ulardan birortasi ham qutulib keta olmadi.</div>
  <div id="18"><sup><a href="https://www.kitobook.com/compare/book/09/30/18/" title="сравнение переводов, параллельные ссылки">18</a></sup> Shunday qilib, Dovud Omolek xalqi tortib olgan hamma narsalarini, jumladan, ikkala xotinini ham qaytarib oldi.</div>
  <div id="19"><sup><a href="https://www.kitobook.com/compare/book/09/30/19/" title="сравнение переводов, параллельные ссылки">19</a></sup> Katta–kichikdan, o‘g‘il– qizlardan, o‘lja olingan mollardan, xullas, Omolek xalqi olib ketgan narsalardan birortasi qolib ketmadi. Dovud hammasini qaytarib oldi.</div>
  <div id="20"><sup><a href="https://www.kitobook.com/compare/book/09/30/20/" title="сравнение переводов, параллельные ссылки">20</a></sup> Dovud Omolek xalqining hamma mol–qo‘ylarini o‘lja qilib oldi. Dovudning odamlari o‘lja olingan mol– qo‘ylarni o‘zlarining mollari oldidan haydab ketar ekan: “Bular — Dovudning o‘ljalari”, deyishardi.</div>
  <div id="21"><sup><a href="https://www.kitobook.com/compare/book/09/30/21/" title="сравнение переводов, параллельные ссылки">21</a></sup> Shundan keyin Dovud Basor soyligida toliqib orqada qolib ketgan ikki yuz kishi oldiga qaytdi. Ular ham Dovud bilan uning odamlarini kutib olgani chiqishdi. Dovud ularga yaqin kelgach, omonlik tiladi.</div>
  <div id="22"><sup><a href="https://www.kitobook.com/compare/book/09/30/22/" title="сравнение переводов, параллельные ссылки">22</a></sup> Lekin Dovud bilan borgan ba’zi yomon, yaramas odamlar: — Bular biz bilan birga bormadilarmi, endi o‘lja olingan narsalardan hech qanday ulush bermaymiz, har qaysisi faqat xotini bilan bolalarini olib ketsin, — deyishdi.</div>
  <div id="23"><sup><a href="https://www.kitobook.com/compare/book/09/30/23/" title="сравнение переводов, параллельные ссылки">23</a></sup> — Yo‘q, birodarlarim, — dedi Dovud, — bu narsalarni bizga Egamiz berdi, endi unday qilmanglar. Egamizning O‘zi bizni saqladi, ustimizga bostirib kelgan bosqinchilarni qo‘limizga berdi.</div>
  <div id="24"><sup><a href="https://www.kitobook.com/compare/book/09/30/24/" title="сравнение переводов, параллельные ссылки">24</a></sup> Sizlarning bu gapingizga kim rozi bo‘ladi? Urushga borganlar bilan anjomlar yonida qolganlarning ulushi birdir, har bir narsa teng bo‘linadi.</div>
  <div id="25"><sup><a href="https://www.kitobook.com/compare/book/09/30/25/" title="сравнение переводов, параллельные ссылки">25</a></sup> O‘sha kundan boshlab Dovud bu usulni Isroilda qonun–qoida holiga keltirdi, ushbu qonun bugungacha davom etib kelyapti.</div>
  <div id="26"><sup><a href="https://www.kitobook.com/compare/book/09/30/26/" title="сравнение переводов, параллельные ссылки">26</a></sup> Nihoyat, Dovud Zixlaxga qaytdi. U o‘zining o‘rtoqlari — Yahudo oqsoqollariga tortib olingan o‘ljalardan jo‘natib: “Mana Egamizning g‘animlaridan tortib olingan o‘ljalardan sizlarga in’omlar”, deb aytib yubordi.</div>
  <div id="27"><sup><a href="https://www.kitobook.com/compare/book/09/30/27/" title="сравнение переводов, параллельные ссылки">27</a></sup> In’omlar quyidagi shaharlarning oqsoqollariga jo‘natildi: Baytil, Nagav cho‘lidagi Ramo‘t shahri, Yatir,</div>
  <div id="28"><sup><a href="https://www.kitobook.com/compare/book/09/30/28/" title="сравнение переводов, параллельные ссылки">28</a></sup> Aror, Sifmo‘t, Eshtamo‘va,</div>
  <div id="29"><sup><a href="https://www.kitobook.com/compare/book/09/30/29/" title="сравнение переводов, параллельные ссылки">29</a></sup> Raxol, Yaraxmal urug‘i va Xayin xalqining shaharlari,</div>
  <div id="30"><sup><a href="https://www.kitobook.com/compare/book/09/30/30/" title="сравнение переводов, параллельные ссылки">30</a></sup> shuningdek, Xo‘rmax, Bo‘r–Oshon, Otax</div>
  <div id="31"><sup><a href="https://www.kitobook.com/compare/book/09/30/31/" title="сравнение переводов, параллельные ссылки">31</a></sup> va Xevron shaharlari. Dovud odamlari bilan kezgan yerlarning hammasiga o‘ljalardan jo‘natdi.</div>
</div>