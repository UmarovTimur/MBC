<div itemprop="articleBody" class="text">
  <div id="1"><sup><a href="https://www.kitobook.com/compare/book/09/08/1/" title="сравнение переводов, параллельные ссылки">1</a></sup> Shomuil keksaygach, o‘g‘illarini Isroilga hakam qilib tayinlagan edi.</div>
  <div id="2"><sup><a href="https://www.kitobook.com/compare/book/09/08/2/" title="сравнение переводов, параллельные ссылки">2</a></sup> To‘ng‘ich o‘g‘lining oti Yo‘el, ikkinchi o‘g‘lining oti Abiyo edi. Bersheva shahrida shu o‘g‘illari hakam edilar.</div>
  <div id="3"><sup><a href="https://www.kitobook.com/compare/book/09/08/3/" title="сравнение переводов, параллельные ссылки">3</a></sup> Ammo o‘g‘illari Shomuilning yo‘lidan yurishmadi. Ular tama qilar, pora olar, bir yoqlama hukm chiqarardi.</div>
  <div id="4"><sup><a href="https://www.kitobook.com/compare/book/09/08/4/" title="сравнение переводов, параллельные ссылки">4</a></sup> Bir kuni Isroilning hamma oqsoqollari to‘planishib, Ramaga — Shomuilning huzuriga borishdi</div>
  <div id="5"><sup><a href="https://www.kitobook.com/compare/book/09/08/5/" title="сравнение переводов, параллельные ссылки">5</a></sup> va unga shunday deyishdi: — Mana, siz keksaydingiz, o‘g‘illaringiz esa sizning yo‘lingizdan yurishmayapti. Endi boshqa xalqlarda bo‘lganiday, ustimizdan hukmronlik qiladigan bir shoh tayinlang.</div>
  <div id="6"><sup><a href="https://www.kitobook.com/compare/book/09/08/6/" title="сравнение переводов, параллельные ссылки">6</a></sup> Isroil oqsoqollarining “Ustimizdan hukmronlik qiladigan bir shoh tayinlang” degan gaplari Shomuilga yoqmadi. Shuning uchun u Egamizga ibodat qilgan edi,</div>
  <div id="7"><sup><a href="https://www.kitobook.com/compare/book/09/08/7/" title="сравнение переводов, параллельные ссылки">7</a></sup> Egamiz Shomuilga shunday javob berdi: — Xalq senga nima aytsa, hamma gapiga quloq sol. Ular seni rad etishmadi, o‘zlarining shohi sifatida Meni rad etishdi.</div>
  <div id="8"><sup><a href="https://www.kitobook.com/compare/book/09/08/8/" title="сравнение переводов, параллельные ссылки">8</a></sup> Ularni Misrdan olib chiqqan kunimdan buyon Menga nima qilgan bo‘lsalar, senga ham shunday qilishayotir: ular Meni tark etib, boshqa xudolarga sajda qilishdi.</div>
  <div id="9"><sup><a href="https://www.kitobook.com/compare/book/09/08/9/" title="сравнение переводов, параллельные ссылки">9</a></sup> Endi ularning gapiga quloq sol. Faqat ularni jiddiy ogohlantirib qo‘y, o‘zlari ustidan hukmronlik qiladigan shohning huquqi va muomalasini ochiqchasiga ayt.</div>
  <div id="10"><sup><a href="https://www.kitobook.com/compare/book/09/08/10/" title="сравнение переводов, параллельные ссылки">10</a></sup> O‘zlari uchun shoh talab qilayotgan xalqqa Shomuil Egamizning hamma aytganlarini yetkazdi:</div>
  <div id="11"><sup><a href="https://www.kitobook.com/compare/book/09/08/11/" title="сравнение переводов, параллельные ссылки">11</a></sup> — Sizlarga hukmronlik qiladigan shohning huquqi va muomalasi quyidagicha bo‘ladi: shoh o‘g‘illaringizni majburlab jang aravalari va suvoriy to‘dalarida xizmat qilishga oladi. Ular shohning jang aravalari oldida yugurishadi.</div>
  <div id="12"><sup><a href="https://www.kitobook.com/compare/book/09/08/12/" title="сравнение переводов, параллельные ссылки">12</a></sup> Shoh ba’zilarini mingboshi, ba’zilarini ellikboshi etib tayinlaydi. Qay birini shoh o‘z dalasini ekish– o‘rishga, yana boshqasini esa jang qurollarini va jang aravalarining asbob–uskunalarini yasashga majbur etadi.</div>
  <div id="13"><sup><a href="https://www.kitobook.com/compare/book/09/08/13/" title="сравнение переводов, параллельные ссылки">13</a></sup> Qizlaringizni pardozchi, oshpaz, novvoy qilib oladi.</div>
  <div id="14"><sup><a href="https://www.kitobook.com/compare/book/09/08/14/" title="сравнение переводов, параллельные ссылки">14</a></sup> Eng yaxshi dalalaringizni, uzumzorlaringizni, zaytunzorlaringizni olib, o‘zining a’yonlariga beradi.</div>
  <div id="15"><sup><a href="https://www.kitobook.com/compare/book/09/08/15/" title="сравнение переводов, параллельные ссылки">15</a></sup> Doningizning, uzumlaringizning o‘ndan birini olib, saroy amaldorlari bilan boshqa a’yonlariga taqsimlab beradi.</div>
  <div id="16"><sup><a href="https://www.kitobook.com/compare/book/09/08/16/" title="сравнение переводов, параллельные ссылки">16</a></sup> Qul va cho‘rilaringizni, eng sara ho‘kizlaringizni, eng sara eshaklaringizni olib, o‘zining ishi uchun foydalanadi.</div>
  <div id="17"><sup><a href="https://www.kitobook.com/compare/book/09/08/17/" title="сравнение переводов, параллельные ссылки">17</a></sup> Qo‘y va echki suruvlaringizning ham o‘ndan birini tortib oladi. O‘zlaringiz ham unga qul bo‘lib qolasizlar.</div>
  <div id="18"><sup><a href="https://www.kitobook.com/compare/book/09/08/18/" title="сравнение переводов, параллельные ссылки">18</a></sup> Vaqti kelib, o‘zlaringiz istagan shoh dastidan faryod qilasizlar. Lekin o‘sha paytda Egamiz sizlarga javob bermaydi.</div>
  <div id="19"><sup><a href="https://www.kitobook.com/compare/book/09/08/19/" title="сравнение переводов, параллельные ссылки">19</a></sup> Baribir xalq Shomuilning gapini eshitishni istamadi: — Yo‘q, ustimizdan bir shoh bo‘lsin,</div>
  <div id="20"><sup><a href="https://www.kitobook.com/compare/book/09/08/20/" title="сравнение переводов, параллельные ссылки">20</a></sup> o‘shanda biz ham hamma xalqlar singari bo‘lamiz. Shohimiz bizga hukmronlik qilsin, oldimizda borib, urushlarimizda bosh bo‘lsin, — deyishdi.</div>
  <div id="21"><sup><a href="https://www.kitobook.com/compare/book/09/08/21/" title="сравнение переводов, параллельные ссылки">21</a></sup> Shomuil xalqning hamma gapini tingladi, so‘ng ularning gaplarini Egamizga aytdi.</div>
  <div id="22"><sup><a href="https://www.kitobook.com/compare/book/09/08/22/" title="сравнение переводов, параллельные ссылки">22</a></sup> Egamiz Shomuilga: — Ularning gapiga quloq sol, ustilaridan shoh tayinla, — deb amr berdi. Shomuil Isroil xalqiga: — Har kim o‘z shahriga qaytsin, — dedi.</div>
</div>