<div itemprop="articleBody" class="text">
  <div id="1"><sup><a href="https://www.kitobook.com/compare/book/09/23/1/" title="сравнение переводов, параллельные ссылки">1</a></sup> Dovudga: “Filistlar Keylax shahriga hujum qilib, hosilni talon–taroj qilyapti”, deb xabar berishdi.</div>
  <div id="2"><sup><a href="https://www.kitobook.com/compare/book/09/23/2/" title="сравнение переводов, параллельные ссылки">2</a></sup> — Borib o‘sha Filistlar bilan urishaymi? — deb Egamizdan so‘radi Dovud. — Bor, Filistlar bilan urishib, Keylax shahrini xalos et, — dedi Egamiz.</div>
  <div id="3"><sup><a href="https://www.kitobook.com/compare/book/09/23/3/" title="сравнение переводов, параллельные ссылки">3</a></sup> Lekin Dovudning odamlari: — Biz shu yerda — Yahudoda qo‘rqamizu, Keylaxga borib, Filist lashkariga qarshi urishmoqqa bizda jur’at bormidi?! — deyishdi.</div>
  <div id="4"><sup><a href="https://www.kitobook.com/compare/book/09/23/4/" title="сравнение переводов, параллельные ссылки">4</a></sup> Dovud yana Egamizdan Uning xohish–irodasini so‘radi. — Otlan, Keylaxga bor! Filistlarni O‘zim sening qo‘lingga beraman, — dedi unga Egamiz.</div>
  <div id="5"><sup><a href="https://www.kitobook.com/compare/book/09/23/5/" title="сравнение переводов, параллельные ссылки">5</a></sup> Dovud odamlari bilan Keylaxga borib, Filistlarga qarshi urush qildi. Dovud Filistlarning mol–holini tortib oldi. Ularga og‘ir talafot yetkazdi. Shunday qilib, Keylax xalqini qutqardi.</div>
  <div id="6"><sup><a href="https://www.kitobook.com/compare/book/09/23/6/" title="сравнение переводов, параллельные ссылки">6</a></sup> Oximalekning o‘g‘li Abuatar Keylaxda turgan Dovudning yoniga qochib, o‘zi bilan efodni ham olib ketgan edi.</div>
  <div id="7"><sup><a href="https://www.kitobook.com/compare/book/09/23/7/" title="сравнение переводов, параллельные ссылки">7</a></sup> Shoul Dovudning Keylax shahriga ketganini eshitib: “Xudo Dovudni qo‘limga berdi, o‘sha shahar darvozalarining tambalari bor, u shaharga kirib o‘zini o‘zi tutib berdi”, — dedi.</div>
  <div id="8"><sup><a href="https://www.kitobook.com/compare/book/09/23/8/" title="сравнение переводов, параллельные ссылки">8</a></sup> Shoul Dovudni va uning odamlarini qamalga olish maqsadida butun lashkarini urushga da’vat etib, Keylaxga yurish qildi.</div>
  <div id="9"><sup><a href="https://www.kitobook.com/compare/book/09/23/9/" title="сравнение переводов, параллельные ссылки">9</a></sup> Dovud Shoulning qabih niyatini eshitib, ruhoniy Abuatarga: — Efodni bu yerga olib kel, Egamizning xohish– irodasini bilaylik, — dedi.</div>
  <div id="10"><sup><a href="https://www.kitobook.com/compare/book/09/23/10/" title="сравнение переводов, параллельные ссылки">10</a></sup> So‘ng Xudoga shunday deb iltijo qildi: — Ey, Isroil xalqining Xudosi — Egamiz! Aniq xabar eshitdim: Shoul Keylaxga kelib, shu quling sababli shaharni vayron qilmoqchi ekan.</div>
  <div id="11"><sup><a href="https://www.kitobook.com/compare/book/09/23/11/" title="сравнение переводов, параллельные ссылки">11</a></sup> Keylaxliklar meni Shoulning qo‘liga tutib beradimi? Bu qulingning eshitganlari rostmi, Shoul bu yerga keladimi? Ey, Isroil xalqining Xudosi — Egamiz, o‘tinib so‘rayman, bu qulingga ayon et! — Shoul keladi, — dedi Egamiz.</div>
  <div id="12"><sup><a href="https://www.kitobook.com/compare/book/09/23/12/" title="сравнение переводов, параллельные ссылки">12</a></sup> — Keylaxliklar meni va odamlarimni Shoulning qo‘liga tutib beradimi? — deb so‘radi Dovud. — Tutib beradi, — dedi Egamiz.</div>
  <div id="13"><sup><a href="https://www.kitobook.com/compare/book/09/23/13/" title="сравнение переводов, параллельные ссылки">13</a></sup> Shu onda Dovud bilan yonidagi olti yuztacha odam Keylaxdan chiqib, u yoqdan–bu yoqqa o‘taverishdi. Dovud Keylaxdan qochib ketibdi, degan xabarni eshitgan Shoul u yerga bormaydigan bo‘ldi.</div>
  <div id="14"><sup><a href="https://www.kitobook.com/compare/book/09/23/14/" title="сравнение переводов, параллельные ссылки">14</a></sup> Dovud adirlardagi pana joylarda — Zif cho‘lidagi qirlarda makon qilardi. Shoul Dovudni muttasil ta’qib qildi, lekin Xudo uni Shoulning qo‘liga bermadi.</div>
  <div id="15"><sup><a href="https://www.kitobook.com/compare/book/09/23/15/" title="сравнение переводов, параллельные ссылки">15</a></sup> Bir payt Dovud Zif cho‘lidagi Xoreshda turganda: “Shoul meni o‘ldirgani yo‘lga chiqibdi”, deb bilib qoldi.</div>
  <div id="16"><sup><a href="https://www.kitobook.com/compare/book/09/23/16/" title="сравнение переводов, параллельные ссылки">16</a></sup> Shu paytda Shoulning o‘g‘li Yo‘natan Xoreshda turgan Dovudning oldiga bordi va “Xudo seni saqlaydi”, deb uni ruhlantirdi.</div>
  <div id="17"><sup><a href="https://www.kitobook.com/compare/book/09/23/17/" title="сравнение переводов, параллельные ссылки">17</a></sup> — Qo‘rqma, — dedi Yo‘natan unga, — otam Shoul seni topa olmaydi. Sen Isroil shohi bo‘lasan, men esa sendan keyingi odam bo‘laman. Otam Shoul ham shuni biladi.</div>
  <div id="18"><sup><a href="https://www.kitobook.com/compare/book/09/23/18/" title="сравнение переводов, параллельные ссылки">18</a></sup> Ikkovi Egamiz oldida ahd qilishdi. Dovud Xoreshda qoldi, Yo‘natan esa uyiga ketdi.</div>
  <div id="19"><sup><a href="https://www.kitobook.com/compare/book/09/23/19/" title="сравнение переводов, параллельные ссылки">19</a></sup> Bir necha Zifliklar Givoga borib, Shoulga xabar berdilar: — Dovud hududimizdagi Xoresh degan joyda yashirinib yuribdi. Bu joy Yishmonning janubidagi Xaxilo adirlarida joylashgan.</div>
  <div id="20"><sup><a href="https://www.kitobook.com/compare/book/09/23/20/" title="сравнение переводов, параллельные ссылки">20</a></sup> Ey, shoh hazratlari, boravering. Dovudni biz, albatta shohning qo‘liga tutib beramiz.</div>
  <div id="21"><sup><a href="https://www.kitobook.com/compare/book/09/23/21/" title="сравнение переводов, параллельные ссылки">21</a></sup> — Sizlar menga qayishar ekansiz, Xudo sizlarni yorlaqasin! — dedi Shoul.</div>
  <div id="22"><sup><a href="https://www.kitobook.com/compare/book/09/23/22/" title="сравнение переводов, параллельные ссылки">22</a></sup> — Borib, yana bir marta tekshirib chiqinglar, Dovud qayerlarda yashirinib yurganini, o‘sha yerda uni kimlar ko‘rganini yaxshilab surishtiringlar. Aytishlaricha, u juda ayyor ekan.</div>
  <div id="23"><sup><a href="https://www.kitobook.com/compare/book/09/23/23/" title="сравнение переводов, параллельные ссылки">23</a></sup> Hamma yashiringan joylarini bilib olib, keyin menga aniq xabar keltiringlar. O‘shanda men sizlar bilan boraman. Agar Dovud o‘sha yerda bo‘lsa, uni butun Yahudo urug‘lari orasidan qidirib topaman.</div>
  <div id="24"><sup><a href="https://www.kitobook.com/compare/book/09/23/24/" title="сравнение переводов, параллельные ссылки">24</a></sup> Shunday qilib, Zifliklar yo‘lga tushib, Shouldan oldin Zifga kelishdi. U paytda Dovud odamlari bilan Yishmonning janubidagi Moyun cho‘lining bir kimsasiz vodiysida ed</div>
  <div id="25"><sup><a href="https://www.kitobook.com/compare/book/09/23/25/" title="сравнение переводов, параллельные ссылки">25</a></sup> Shoul ham odamlari bilan Dovudni izlashga chiqdi. Dovud Shoulning kelayotganini eshitgach, Moyun cho‘lining qoyalik joyiga borib yashirindi. Shoul buni bilib qolib, Dovudning orqasidan ketdi.</div>
  <div id="26"><sup><a href="https://www.kitobook.com/compare/book/09/23/26/" title="сравнение переводов, параллельные ссылки">26</a></sup> Shoul qirning bir tomonidan, Dovud bilan uning odamlari esa qirning boshqa tomonidan borishardi. Dovud tezda Shouldan qochib qutulmoqchi edi. Shoul esa sipohlari bilan Dovud odamlarining yo‘lini to‘smoqchi bo‘lib, o‘rab olayotgan edi.</div>
  <div id="27"><sup><a href="https://www.kitobook.com/compare/book/09/23/27/" title="сравнение переводов, параллельные ссылки">27</a></sup> Xuddi shu payt bir xabarchi kelib Shoulga: — Tezroq yuring! Filistlar yurtimizga yopirildi, — deb qoldi.</div>
  <div id="28"><sup><a href="https://www.kitobook.com/compare/book/09/23/28/" title="сравнение переводов, параллельные ссылки">28</a></sup> Shoul Dovudni ta’qib qilish o‘rniga, Filistlar bilan jang qilgani qaytib ketdi. Shuning uchun o‘sha yerga “Qutulish qoyasi” deb nom berildi.</div>
</div>