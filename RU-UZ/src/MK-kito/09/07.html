<div itemprop="articleBody" class="text">
  <div id="1"><sup><a href="https://www.kitobook.com/compare/book/09/07/1/" title="сравнение переводов, параллельные ссылки">1</a></sup> Shundan keyin Xirat–Yorim aholisi borib, Egamizning sandig‘ini oldi. Uni Abunadovning tepalikdagi uyiga olib kelishdi. Egamizning sandig‘ini avaylab saqlasin, deb Abunadovning o‘g‘li Elazarni shu vazifaga tayinlab, poklashdi.</div>
  <div id="2"><sup><a href="https://www.kitobook.com/compare/book/09/07/2/" title="сравнение переводов, параллельные ссылки">2</a></sup> Sandiq uzoq vaqt — yigirma yilcha Xirat– Yorimda qolib ketdi. Bu orada butun Isroil xalqi Egamizga talpindi.</div>
  <div id="3"><sup><a href="https://www.kitobook.com/compare/book/09/07/3/" title="сравнение переводов, параллельные ссылки">3</a></sup> Shomuil jamiki Isroil xalqiga dedi: — Agar chin dildan Egamizga qaytmoqchi bo‘lsangiz, hamma begona xudolarni va Ashtaret tasvirlarini orangizdan yo‘qoting. Ko‘nglingizni Egamizga berib, yolg‘iz Unga xizmat qiling. Ana shunda Egamiz sizlarni Filistlarning qo‘lidan qutqaradi.</div>
  <div id="4"><sup><a href="https://www.kitobook.com/compare/book/09/07/4/" title="сравнение переводов, параллельные ссылки">4</a></sup> Isroil xalqi Baal va Ashtaret tasvirlarini yo‘q qilib, faqat Egamizga xizmat qila boshlashdi.</div>
  <div id="5"><sup><a href="https://www.kitobook.com/compare/book/09/07/5/" title="сравнение переводов, параллельные ссылки">5</a></sup> O‘shanda Shomuil: — Butun Isroil xalqi Mispaxda to‘plansin, men u yerda Isroil xalqi uchun Egamizga iltijo qilaman, — dedi.</div>
  <div id="6"><sup><a href="https://www.kitobook.com/compare/book/09/07/6/" title="сравнение переводов, параллельные ссылки">6</a></sup> Mispaxda to‘plangan Isroil xalqi quduqdan suv tortib, Egamizga nazr qilib to‘kishdi. “Egamiz oldida gunoh qildik”, deb o‘sha kuni ro‘za tutishdi. Shomuil Mispaxda Isroil xalqiga hakamlik qila boshladi.</div>
  <div id="7"><sup><a href="https://www.kitobook.com/compare/book/09/07/7/" title="сравнение переводов, параллельные ссылки">7</a></sup> Filistlar Isroil xalqining Mispaxda to‘planganini eshitib qolishdi. Filist beklari, Isroil xalqi bilan urishamiz, deb otlanishdi. Isroil xalqi buni eshitib, Filistlardan qo‘rqib ketishdi.</div>
  <div id="8"><sup><a href="https://www.kitobook.com/compare/book/09/07/8/" title="сравнение переводов, параллельные ссылки">8</a></sup> Ular Shomuilga: — Biz uchun Egamiz Xudoga tinimsiz iltijo qiling, toki U bizni Filistlarning qo‘lidan qutqarsin, — deyishdi.</div>
  <div id="9"><sup><a href="https://www.kitobook.com/compare/book/09/07/9/" title="сравнение переводов, параллельные ссылки">9</a></sup> Shu boisdan Shomuil bir emadigan qo‘zichoq olib, Egamizga kuydiriladigan qurbonlik qildi. So‘ng Isroil xalqi uchun Egamizga nolayu faryod bilan iltijo qildi. Egamiz uning iltijosini eshitdi.</div>
  <div id="10"><sup><a href="https://www.kitobook.com/compare/book/09/07/10/" title="сравнение переводов, параллельные ссылки">10</a></sup> Shomuil kuydiriladigan qurbonlikni ado etayotgan edi, Filistlar Isroil lashkariga hujum qilmoqchi bo‘lib yaqin keldilar. Ammo o‘sha zahoti Egamiz vahimali ovoz chiqarib, Filistlarni shunday sarosimaga soldiki, Isroil lashkari ularni mag‘lub qildi.</div>
  <div id="11"><sup><a href="https://www.kitobook.com/compare/book/09/07/11/" title="сравнение переводов, параллельные ссылки">11</a></sup> Isroil lashkari Mispaxdan chiqib, Filistlarni Bayt–Kor degan yerning etagigacha quvib borib o‘ldirdilar.</div>
  <div id="12"><sup><a href="https://www.kitobook.com/compare/book/09/07/12/" title="сравнение переводов, параллельные ссылки">12</a></sup> Shomuil bir toshni olib, Mispax bilan Yashono orasiga o‘rnatdi. “Egamiz bizga butun yo‘l bo‘yi yordam berdi”, deya toshga Evanzor deb nom berdi.</div>
  <div id="13"><sup><a href="https://www.kitobook.com/compare/book/09/07/13/" title="сравнение переводов, параллельные ссылки">13</a></sup> Mag‘lub bo‘lgan Filistlar Isroil hududiga qaytib hujum qilishmadi. Shomuil hayotligida Isroil xalqi Filistlarga hujum qilganda, Egamiz madad berib turdi.</div>
  <div id="14"><sup><a href="https://www.kitobook.com/compare/book/09/07/14/" title="сравнение переводов, параллельные ссылки">14</a></sup> Exrondan Gatga qadar Filistlar qo‘lga kiritgan shaharlarning hammasini Isroil xalqi yana qaytarib oldi. Shunday qilib, Isroil xalqining hamma yerlari Filistlardan ozod bo‘ldi. Isroil xalqi bilan Amor xalqlari orasida sulh tuzildi.</div>
  <div id="15"><sup><a href="https://www.kitobook.com/compare/book/09/07/15/" title="сравнение переводов, параллельные ссылки">15</a></sup> Shomuil umr bo‘yi Isroilga hakamlik qildi.</div>
  <div id="16"><sup><a href="https://www.kitobook.com/compare/book/09/07/16/" title="сравнение переводов, параллельные ссылки">16</a></sup> U har yili Baytil, Gilgal, Mispaxni aylanar, bu shaharlarda turib, Isroilni boshqarardi.</div>
  <div id="17"><sup><a href="https://www.kitobook.com/compare/book/09/07/17/" title="сравнение переводов, параллельные ссылки">17</a></sup> Keyin Rama shahridagi uyiga qaytar va o‘sha yerda turib Isroilga hakamlik qilardi. Shomuil Ramada Egamizga atab bir qurbongoh qurdirdi.</div>
</div>