<div itemprop="articleBody" class="text">
  <div id="1"><sup><a href="https://www.kitobook.com/compare/book/09/24/1/" title="сравнение переводов, параллельные ссылки">1</a></sup> Dovud u joylarni ham tark etib, Engedidagi pana joylarda yashay boshladi.</div>
  <div id="2"><sup><a href="https://www.kitobook.com/compare/book/09/24/2/" title="сравнение переводов, параллельные ссылки">2</a></sup> Shoul Filistlarni quvlab yuborib qaytib kelgach, Dovud Engedi yonidagi dasht–cho‘llarda yuribdi, degan xabarni eshitdi.</div>
  <div id="3"><sup><a href="https://www.kitobook.com/compare/book/09/24/3/" title="сравнение переводов, параллельные ссылки">3</a></sup> Shoul odamlari bilan Dovudni qidirmoqqa otlandi. Isroilning eng sara sipohlaridan uch mingtasini tanlab olib, qoyalari va yovvoyi echkilari bilan mashhur bo‘lgan joyga ketishdi.</div>
  <div id="4"><sup><a href="https://www.kitobook.com/compare/book/09/24/4/" title="сравнение переводов, параллельные ссылки">4</a></sup> Yo‘lda qo‘y qo‘rasi bo‘lib, uning yaqinida bir g‘or bor edi. Shoul ehtiyojini qondirmoqchi bo‘lib g‘orga kirdi. G‘orning eng ichkarisida esa Dovud odamlari bilan o‘tirgan edi.</div>
  <div id="5"><sup><a href="https://www.kitobook.com/compare/book/09/24/5/" title="сравнение переводов, параллельные ссылки">5</a></sup> Odamlari Dovudga aytdilar: — Egamiz senga: “G‘animingni qo‘lingga beraman, unga bilganingni qilaver”, degan edi. O‘sha kun shu bugundir! Dovud sekin borib, Shoulning ridosi etagidan bilintirmay bir parcha kesib oldi.</div>
  <div id="6"><sup><a href="https://www.kitobook.com/compare/book/09/24/6/" title="сравнение переводов, параллельные ссылки">6</a></sup> Lekin Shoulning etagidan bir parcha kesib olgani uchun yuragida o‘kinch paydo bo‘ldi.</div>
  <div id="7"><sup><a href="https://www.kitobook.com/compare/book/09/24/7/" title="сравнение переводов, параллельные ссылки">7</a></sup> Keyin odamlariga dedi: — Xudo saqlasin! Men Egamizmoy surtib tanlagan shohga — janobi oliylariga bunday qilolmayman. Unga qarshi qo‘limni ko‘tarmayman, chunki u Egamizning moy surtib tanlaganidir.</div>
  <div id="8"><sup><a href="https://www.kitobook.com/compare/book/09/24/8/" title="сравнение переводов, параллельные ссылки">8</a></sup> Dovud shunday deb odamlariga tanbeh berdi, Shoulga tegishlariga ijozat bermadi. Shoul g‘ordan chiqib, yo‘liga ketdi.</div>
  <div id="9"><sup><a href="https://www.kitobook.com/compare/book/09/24/9/" title="сравнение переводов, параллельные ссылки">9</a></sup> Uning ortidan Dovud ham g‘ordan chiqdi–da: — Shoh hazratlari! — deb Shoulni chaqirdi. Shoul orqasiga o‘girildi, Dovud egilib ta’zim qildi va yer o‘pib</div>
  <div id="10"><sup><a href="https://www.kitobook.com/compare/book/09/24/10/" title="сравнение переводов, параллельные ссылки">10</a></sup> dedi: — Dovud senga yomonlik qilmoqchi, degan odamlarning gaplariga nima uchun quloq solyapsiz?</div>
  <div id="11"><sup><a href="https://www.kitobook.com/compare/book/09/24/11/" title="сравнение переводов, параллельные ссылки">11</a></sup> O‘z ko‘zingiz bilan ko‘rib turibsizki, hozir Egamiz g‘orda sizni qo‘limga bergan edi. Odamlarim sizni o‘ldirmoqchi bo‘lishgan edi, lekin mening ko‘zim qiymadi, “Janoblariga qo‘l tekkizmayman, chunki u Xudoning moy surtib tanlaganidir”, — dedim.</div>
  <div id="12"><sup><a href="https://www.kitobook.com/compare/book/09/24/12/" title="сравнение переводов, параллельные ссылки">12</a></sup> Qarang, ey, otam! Qo‘limdagi manavi parchaga qarang! Ridongizning etagidan kesib oldim. Ridongizdan bir parchani kesib oldimu, lekin sizni o‘ldirmadim. Ko‘nglimda yomonlik va makkorlikdan asar yo‘qligini yaxshi bilib oling. Men sizga gunoh qilmaganmanu, siz esa mening jonimga qasd qilish payiga tushgansiz.</div>
  <div id="13"><sup><a href="https://www.kitobook.com/compare/book/09/24/13/" title="сравнение переводов, параллельные ссылки">13</a></sup> Xudoga soldim, men uchun U sizdan o‘ch olsin. Men sizga qo‘l ko‘tarmayman.</div>
  <div id="14"><sup><a href="https://www.kitobook.com/compare/book/09/24/14/" title="сравнение переводов, параллельные ссылки">14</a></sup> Eskilar: “Yomonlik yomon odamlardan kelar”, deyishgan, shunga ko‘ra, men sizga qo‘limni ko‘tarmayman.</div>
  <div id="15"><sup><a href="https://www.kitobook.com/compare/book/09/24/15/" title="сравнение переводов, параллельные ссылки">15</a></sup> Isroil shohi kimning payiga tushgan, axir? Siz kimni ta’qib qilyapsiz? O‘lgan itday yoki burgaday arzimas bo‘lgan menimi?</div>
  <div id="16"><sup><a href="https://www.kitobook.com/compare/book/09/24/16/" title="сравнение переводов, параллельные ссылки">16</a></sup> Xudoga soldim, qay birimizning haq ekanimizni Xudo hukm qilsin, dodimni O‘zi eshitsin. Egamiz mening yo‘limni berib, sizning qo‘lingizdan xalos etsin.</div>
  <div id="17"><sup><a href="https://www.kitobook.com/compare/book/09/24/17/" title="сравнение переводов, параллельные ссылки">17</a></sup> Dovud gapini tugatgan ham ediki, Shoul: — Dovud, o‘g‘lim, bu sening ovozingmi? — dediyu uvvos solib yig‘lay boshladi.</div>
  <div id="18"><sup><a href="https://www.kitobook.com/compare/book/09/24/18/" title="сравнение переводов, параллельные ссылки">18</a></sup> — Sen haqsan, men noto‘g‘ri qildim, — dedi Shoul Dovudga. — Sen menga yaxshilik qilgan eding, men yomonlik bilan javob qaytardim.</div>
  <div id="19"><sup><a href="https://www.kitobook.com/compare/book/09/24/19/" title="сравнение переводов, параллельные ссылки">19</a></sup> Bugun menga bo‘lgan munosabatingni aniq– ravshan isbotlading. Egamiz meni sening qo‘lingga beribdiyu, lekin sen meni o‘ldirmabsan.</div>
  <div id="20"><sup><a href="https://www.kitobook.com/compare/book/09/24/20/" title="сравнение переводов, параллельные ссылки">20</a></sup> Qaniydi, hammayam senga o‘xshab dushmanini tutib olganda, oq yo‘l tilab qo‘yib yuboraversa?! Bugun menga qilgan yaxshiliging uchun senga Egamizdan qaytsin!</div>
  <div id="21"><sup><a href="https://www.kitobook.com/compare/book/09/24/21/" title="сравнение переводов, параллельные ссылки">21</a></sup> Endi men anglab yetdim: sen albatta shoh bo‘lasan, Isroil shohligi sening qo‘lingda mustahkam bo‘ladi.</div>
  <div id="22"><sup><a href="https://www.kitobook.com/compare/book/09/24/22/" title="сравнение переводов, параллельные ссылки">22</a></sup> Endi menga, sizdan keyin avlodingizni yo‘q qilmayman, otangiz xonadonidan nomingizni o‘chirmayman, deb Egamiz oldida ont ich.</div>
  <div id="23"><sup><a href="https://www.kitobook.com/compare/book/09/24/23/" title="сравнение переводов, параллельные ссылки">23</a></sup> Dovud Shoulning oldida ont ichdi. Shundan so‘ng Shoul uyiga qaytib ketdi. Dovud esa odamlari bilan adirlardagi qarorgohiga qaytdi.</div>
</div>