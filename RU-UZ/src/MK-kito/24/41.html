<div itemprop="articleBody" class="text">
  <div id="1"><sup><a href="https://www.kitobook.com/compare/book/24/41/1/" title="сравнение переводов, параллельные ссылки">1</a></sup> O‘sha yilning yettinchi oyida shoh Zidqiyoning bosh lashkarboshilardan biri bo‘lgan Nataniyo o‘g‘li Ismoil o‘nta odami bilan birga Mispaxga — Oxixam o‘g‘li Gadaliyoning huzuriga bordi. Ismoil shoh urug‘idan bo‘lgan Elishamaning nabirasi edi. Gadaliyo kelganlar bilan birga dasturxon atrofida o‘tirib ovqatlanayotganda,</div>
  <div id="2"><sup><a href="https://www.kitobook.com/compare/book/24/41/2/" title="сравнение переводов, параллельные ссылки">2</a></sup> Nataniyo o‘g‘li Ismoil va u bilan kelgan o‘nta odam qilichlarini yalang‘ochlab, Bobil shohi hokim qilib tayinlab ketgan Gadaliyoni chopib tashladi.</div>
  <div id="3"><sup><a href="https://www.kitobook.com/compare/book/24/41/3/" title="сравнение переводов, параллельные ссылки">3</a></sup> Gadaliyo bilan birga Mispaxda bo‘lgan hamma yahudiylarni Ismoil qilichdan o‘tkazdi. U yerdagi Bobillik sipohlarni ham o‘ldirdi.</div>
  <div id="4"><sup><a href="https://www.kitobook.com/compare/book/24/41/4/" title="сравнение переводов, параллельные ссылки">4</a></sup> Ertasi kuni Gadaliyo o‘ldirilganligi haqidagi xabar tarqalmay turib,</div>
  <div id="5"><sup><a href="https://www.kitobook.com/compare/book/24/41/5/" title="сравнение переводов, параллельные ссылки">5</a></sup> Shakam, Shilo‘ va Samariyadan saksonta odam keldi. Ular qayg‘udan soqolini olgan, kiyimlarini yirtgan, tanalarini tilgan edilar. Ular don va tutatqilarni nazr qilish uchun Ma’badga ketayotgan edilar.</div>
  <div id="6"><sup><a href="https://www.kitobook.com/compare/book/24/41/6/" title="сравнение переводов, параллельные ссылки">6</a></sup> Nataniyo o‘g‘li Ismoil ularni kutib olish uchun Mispaxdan yig‘lab chiqdi. Ularga yaqinlashgach: “Qani ichkariga, Gadaliyoning oldiga kiringlar”, dedi.</div>
  <div id="7"><sup><a href="https://www.kitobook.com/compare/book/24/41/7/" title="сравнение переводов, параллельные ссылки">7</a></sup> Ular shaharga kirishlari bilanoq, Ismoil bilan uning odamlari ularni ham qirib tashladilar.</div>
  <div id="8"><sup><a href="https://www.kitobook.com/compare/book/24/41/8/" title="сравнение переводов, параллельные ссылки">8</a></sup> Ammo kelganlardan o‘ntasi Ismoilga yolvorib dedilar: “Iltimos, bizni o‘ldirma! Dalalarda yashirib qo‘ygan bug‘doy, arpa, zaytun moyi va asalimiz bor.” Ismoil ularni o‘ldirmay, hayotlarini asrab qoldi. O‘ldirgan odamlarning jasadlarini esa katta sardobaga tashladi.</div>
  <div id="9"><sup><a href="https://www.kitobook.com/compare/book/24/41/9/" title="сравнение переводов, параллельные ссылки">9</a></sup> U jasadlarga to‘ldirgan bu sardobani Yahudo shohi Oso Isroil shohi Basho hujum qilgan paytda qurdirgan edi.</div>
  <div id="10"><sup><a href="https://www.kitobook.com/compare/book/24/41/10/" title="сравнение переводов, параллельные ссылки">10</a></sup> Ismoil Mispaxda omon qolgan hamma odamlarni asir qilib oldi. Ularning orasida Bobillik qo‘riqchilar sardori Nabizaradon Gadaliyoning ixtiyoriga topshirgan malikalar va Mispaxdagi hamma odamlar bor edi. Nataniyo o‘g‘li Ismoil ularning hammasini asir qilib, Ommon yurtiga jo‘nadi.</div>
  <div id="11"><sup><a href="https://www.kitobook.com/compare/book/24/41/11/" title="сравнение переводов, параллельные ссылки">11</a></sup> Nataniyo o‘g‘li Ismoilning qilgan jinoyatlari haqida Kariyox o‘g‘li Yo‘xanon va lashkarboshilar xabar topdilar.</div>
  <div id="12"><sup><a href="https://www.kitobook.com/compare/book/24/41/12/" title="сравнение переводов, параллельные ссылки">12</a></sup> Ular bor odamlarini to‘plab, Ismoil bilan jang qilish uchun yo‘lga tushdilar. Ular Ismoilga Givondagi katta hovuz yoqasida yetib oldilar.</div>
  <div id="13"><sup><a href="https://www.kitobook.com/compare/book/24/41/13/" title="сравнение переводов, параллельные ссылки">13</a></sup> Ismoilning asirlari Kariyox o‘g‘li Yo‘xanonni va uning yonidagi hamma lashkarboshilarni ko‘rib, xursand bo‘lib ketishdi.</div>
  <div id="14"><sup><a href="https://www.kitobook.com/compare/book/24/41/14/" title="сравнение переводов, параллельные ссылки">14</a></sup> Ismoil Mispaxdan asir qilib olgan o‘sha odamlarning hammasi orqaga — Kariyox o‘g‘li Yo‘xanonning oldiga yugurib kelishdi.</div>
  <div id="15"><sup><a href="https://www.kitobook.com/compare/book/24/41/15/" title="сравнение переводов, параллельные ссылки">15</a></sup> Nataniyo o‘g‘li Ismoil esa sakkizta odami bilan Yo‘xanondan qochib, Ommon yurtiga ketdi.</div>
  <div id="16"><sup><a href="https://www.kitobook.com/compare/book/24/41/16/" title="сравнение переводов, параллельные ссылки">16</a></sup> Shunday qilib, Kariyox o‘g‘li Yo‘xanon va uning lashkarboshilari Mispaxdagi fojiada omon qolgan ayolu bola–chaqalarni, saroy amaldorilariyu jangchilarni Gadaliyoning qotili Ismoilning qo‘lidan ozod qildilar. Ularni o‘zlari bilan Givondan olib ketdilar.</div>
  <div id="17"><sup><a href="https://www.kitobook.com/compare/book/24/41/17/" title="сравнение переводов, параллельные ссылки">17</a></sup> -</div>
  <div id="18"><sup><a href="https://www.kitobook.com/compare/book/24/41/18/" title="сравнение переводов, параллельные ссылки">18</a></sup> Yo‘xanon lashkarlari Bobilliklardan qo‘rqqanlari uchun, Misrga yo‘l oldilar. Chunki Bobil shohi yurtga hokim qilib tayinlagan Gadaliyoni Ismoil o‘ldirgan edi. So‘ng hammasi yo‘lda Baytlahm yonidagi Ximxam qo‘nolg‘asida to‘xtadilar.</div>
</div>