<div itemprop="articleBody" class="text">
  <div id="1"><sup><a href="https://www.kitobook.com/compare/book/24/07/1/" title="сравнение переводов, параллельные ссылки">1</a></sup> Yeremiyoga Egamizning quyidagi so‘zi ayon bo‘ldi:</div>
  <div id="2"><sup><a href="https://www.kitobook.com/compare/book/24/07/2/" title="сравнение переводов, параллельные ссылки">2</a></sup> “Egang uyining darvozasi oldiga bor. O‘sha yerda turib, baland ovozda shunday deb ayt: Ey jamiki Yahudo xalqi — Egamizga sajda qilish uchun mana bu darvozalardan kirganlar! Egamizning gaplarini eshitinglar.</div>
  <div id="3"><sup><a href="https://www.kitobook.com/compare/book/24/07/3/" title="сравнение переводов, параллельные ссылки">3</a></sup> Isroil xalqining Xudosi — Sarvari Olam shunday demoqda: “Yomon yo‘lingizdan qaytinglar. Turmush tarzingizni o‘zgartiringlar. Shundagina bu yurtda yashashingizga ijozat beraman.</div>
  <div id="4"><sup><a href="https://www.kitobook.com/compare/book/24/07/4/" title="сравнение переводов, параллельные ссылки">4</a></sup> “Egamizning Ma’badi shu yerda! Mana, Egamizning Ma’badi, shuning uchun hech qanday xavf–xatar yo‘q!” degan yolg‘on so‘zlarga ishonmang.</div>
  <div id="5"><sup><a href="https://www.kitobook.com/compare/book/24/07/5/" title="сравнение переводов, параллельные ссылки">5</a></sup> Agar haqiqatan yomon yo‘lingizdan qaytsangiz, turmush tarzingizni o‘zgartirsangiz, bir–biringizga nisbatan adolatli bo‘lsangiz,</div>
  <div id="6"><sup><a href="https://www.kitobook.com/compare/book/24/07/6/" title="сравнение переводов, параллельные ссылки">6</a></sup> musofirlarga, yetim va bevalarga zulm qilmasangiz, bu yurtda aybsiz odamning qonini to‘kmasangiz, boshingizga falokat keltiradigan boshqa xudolarga ergashmasangiz,</div>
  <div id="7"><sup><a href="https://www.kitobook.com/compare/book/24/07/7/" title="сравнение переводов, параллельные ссылки">7</a></sup> bu yerda qolishingizga ijozat beraman. Men ota– bobolaringizga abadiy mulk qilib bergan bu yurtda sizlar yashayverasizlar.</div>
  <div id="8"><sup><a href="https://www.kitobook.com/compare/book/24/07/8/" title="сравнение переводов, параллельные ссылки">8</a></sup> Ammo sizlar yolg‘on so‘zlarga ishonyapsizlar.</div>
  <div id="9"><sup><a href="https://www.kitobook.com/compare/book/24/07/9/" title="сравнение переводов, параллельные ссылки">9</a></sup> O‘g‘irlik qilyapsizlar, odam o‘ldiryapsizlar, zino qilyapsizlar, yolg‘ondakam qasam ichyapsizlar, Baalga nazrlar atab, o‘zingiz bilmagan xudolarga ergashyapsizlar.</div>
  <div id="10"><sup><a href="https://www.kitobook.com/compare/book/24/07/10/" title="сравнение переводов, параллельные ссылки">10</a></sup> Shunday ekan, nima uchun sizlar Mening nomim bilan atalgan uyimga kelib, “Biz xavf–xatardan xolimiz!” deb aytyapsizlar?! Bunday jirkanch ishlarni davom ettirish uchunmi?!</div>
  <div id="11"><sup><a href="https://www.kitobook.com/compare/book/24/07/11/" title="сравнение переводов, параллельные ссылки">11</a></sup> Aytinglar–chi, Mening nomim bilan atalgan bu uy sizlar uchun qaroqchilar uyasi bo‘lib qoldimi?! Qilgan barcha ishlaringizni Men O‘z ko‘zim bilan ko‘rib turibman–ku!” deb aytmoqda Egamiz.</div>
  <div id="12"><sup><a href="https://www.kitobook.com/compare/book/24/07/12/" title="сравнение переводов, параллельные ссылки">12</a></sup> “Qani, Shilo‘ shahriga boringlar! Men ilk bor o‘sha joyni ulug‘lanishim uchun tanlagan edim. Ammo xalqim Isroilning qabihliklari tufayli o‘sha joyni ne ahvolga solganimni ko‘rib qo‘yinglar.</div>
  <div id="13"><sup><a href="https://www.kitobook.com/compare/book/24/07/13/" title="сравнение переводов, параллельные ссылки">13</a></sup> Bunday yovuz ishlarni qilayotganingizda, Men sizlarga qayta–qayta gapirdim. Ammo sizlar gaplarimga quloq solmadingiz. Sizlarga xitob qildim, ammo javob bermadingiz”, deb aytmoqda Egamiz.</div>
  <div id="14"><sup><a href="https://www.kitobook.com/compare/book/24/07/14/" title="сравнение переводов, параллельные ссылки">14</a></sup> “Shunday ekan, Men Shilo‘ni ne ko‘yga solgan bo‘lsam, O‘z nomim bilan atalgan uyimni ham o‘sha ahvolga solaman. Sizlar umid bog‘lagan bu uyimni va ota–bobolaringizga bergan bu yurtni Shilo‘ning ahvoliga tushiraman.</div>
  <div id="15"><sup><a href="https://www.kitobook.com/compare/book/24/07/15/" title="сравнение переводов, параллельные ссылки">15</a></sup> Qondoshingiz Efrayim xalqini uloqtirganimday, sizlarni ham O‘z huzurimdan uloqtirib tashlayman.”</div>
  <div id="16"><sup><a href="https://www.kitobook.com/compare/book/24/07/16/" title="сравнение переводов, параллельные ссылки">16</a></sup> Egamiz shunday dedi: “Ey Yeremiyo, sen bu xalq uchun ibodat qilma! Ular uchun faryod qilib, iltijo qilma! Ularni deb, Menga yolvorma! Men senga quloq solmayman.</div>
  <div id="17"><sup><a href="https://www.kitobook.com/compare/book/24/07/17/" title="сравнение переводов, параллельные ссылки">17</a></sup> Yahudo shaharlarida, Quddus ko‘chalarida ular nimalar qilayotganini ko‘rmayapsanmi?!</div>
  <div id="18"><sup><a href="https://www.kitobook.com/compare/book/24/07/18/" title="сравнение переводов, параллельные ссылки">18</a></sup> Bolalar o‘tin yig‘ishadi, otalari olov yoqishadi, xotinlar esa xamir qorib, Samo Qirolichasiga atab nonlar yopishadi. G‘azabimni keltirish uchun begona xudolarga sharob nazrini keltirishadi.”</div>
  <div id="19"><sup><a href="https://www.kitobook.com/compare/book/24/07/19/" title="сравнение переводов, параллельные ссылки">19</a></sup> Egamiz shunday demoqda: “Bu qilmishlari bilan ular Menga emas, o‘zlariga zarar keltirmoqda–ku! O‘zlarini sharmanda qilishmoqda–ku!”</div>
  <div id="20"><sup><a href="https://www.kitobook.com/compare/book/24/07/20/" title="сравнение переводов, параллельные ссылки">20</a></sup> Shu sababdan, Egamiz Rabbiy demoqda: “Men qahru g‘azabimni bu zaminga, insonlaru hayvonlarga, daladagi daraxtlaru ekinlarga sochaman. G‘azabim so‘nmas olovday yonadi.”</div>
  <div id="21"><sup><a href="https://www.kitobook.com/compare/book/24/07/21/" title="сравнение переводов, параллельные ссылки">21</a></sup> Isroil xalqining Xudosi — Sarvari Olam shunday demoqda: “Sizlar qurbonliklarning go‘shtini yeysizlar, kuydiriladigan qurbonliklaringizning go‘shtini ham o‘zlaringiz yeyaveringlar.</div>
  <div id="22"><sup><a href="https://www.kitobook.com/compare/book/24/07/22/" title="сравнение переводов, параллельные ссылки">22</a></sup> Men ota–bobolaringizni Misrdan olib chiqqanimda ularga nafaqat qurbonliklar va kuydiriladigan qurbonliklarga oid amrlar bergan edim,</div>
  <div id="23"><sup><a href="https://www.kitobook.com/compare/book/24/07/23/" title="сравнение переводов, параллельные ссылки">23</a></sup> balki ularga yana shunday amr bergan edim: “Menga itoat qiling! Shunda Men sizning Xudoyingiz, sizlar esa Mening xalqim bo‘lasizlar. Faqat Men ko‘rsatgan yo‘ldan yuringlar, shunda baxtiyor bo‘lasizlar.”</div>
  <div id="24"><sup><a href="https://www.kitobook.com/compare/book/24/07/24/" title="сравнение переводов, параллельные ссылки">24</a></sup> Ammo ular itoat qilishni ham, quloq solishni ham xohlamadilar. Yovuz yuraklarining o‘jarliklarini qildilar. Oldinga yurmay, orqaga ketdilar.</div>
  <div id="25"><sup><a href="https://www.kitobook.com/compare/book/24/07/25/" title="сравнение переводов, параллельные ссылки">25</a></sup> Ajdodlaringiz Misrdan chiqqan kunidan boshlab shu kunga qadar, ketma– ket payg‘ambar qullarimni ularning oldilariga jo‘natdim.</div>
  <div id="26"><sup><a href="https://www.kitobook.com/compare/book/24/07/26/" title="сравнение переводов, параллельные ссылки">26</a></sup> Ammo ular Menga quloq ham solmadilar, e’tibor ham bermadilar. Ular qaysar edilar, yovuz qilmishlari bilan ota–bobolaridan ham o‘tib tushdilar.</div>
  <div id="27"><sup><a href="https://www.kitobook.com/compare/book/24/07/27/" title="сравнение переводов, параллельные ссылки">27</a></sup> Ey Yeremiyo, sen borib, aytganlarimning hammasini ularga yetkazasan, lekin ular senga quloq solishmaydi. Ularga xitob qilasan, ammo ular senga javob berishmaydi.</div>
  <div id="28"><sup><a href="https://www.kitobook.com/compare/book/24/07/28/" title="сравнение переводов, параллельные ссылки">28</a></sup> Shuning uchun sen ularga shunday deb ayt: “Sizning xalqingiz Egasi Xudoga itoat qilmadi, Uning gapiga kirmadi. Haqiqat qolmabdi, og‘zingizdan haq so‘z chiqmaydigan bo‘ldi.”</div>
  <div id="29"><sup><a href="https://www.kitobook.com/compare/book/24/07/29/" title="сравнение переводов, параллельные ссылки">29</a></sup> “Ey Quddus aholisi, aza tuting! Sochingizni qirib tashlang. Marsiyangiz yalang qirlar uzra nola qilsin, Zero, Egamizning toqati toq bo‘ldi, U bu naslni rad etib, tashlab ketdi.</div>
  <div id="30"><sup><a href="https://www.kitobook.com/compare/book/24/07/30/" title="сравнение переводов, параллельные ссылки">30</a></sup> Egamiz shunday demoqda: “Yahudo xalqi o‘zining Egasi oldida qabihliklar qildi. Ular Mening nomim bilan atalgan uyimga makruh butlarini o‘rnatdilar. Uyimni harom qildilar.</div>
  <div id="31"><sup><a href="https://www.kitobook.com/compare/book/24/07/31/" title="сравнение переводов, параллельные ссылки">31</a></sup> Shunisi yetmagandek, Xinnum soyligidagi Tofatda sajdagohlar qurdilar. U yerda o‘z o‘g‘ilu qizlarini olovda kuydirdilar. Ammo Men ularga buni amr qilmaganman, bunaqasini xayolimga ham keltirmaganman.”</div>
  <div id="32"><sup><a href="https://www.kitobook.com/compare/book/24/07/32/" title="сравнение переводов, параллельные ссылки">32</a></sup> Egamiz shunday demoqda: “Qarab turing! Shunday kunlar keladiki, odamlar bu joyni Tofat yoki Xinnum soyligi, deb atamaydi. Bu joy “Qirg‘in vodiysi” deb nom oladi. U yerda ko‘p murdalar dafn qilinadi, murdalar ko‘pligidan qabrlarga joy yetmay qoladi.</div>
  <div id="33"><sup><a href="https://www.kitobook.com/compare/book/24/07/33/" title="сравнение переводов, параллельные ссылки">33</a></sup> Bu xalqning jasadlari qushlarga va yovvoyi hayvonlarga yem bo‘ladi, hech kim ularni haydamaydi.</div>
  <div id="34"><sup><a href="https://www.kitobook.com/compare/book/24/07/34/" title="сравнение переводов, параллельные ссылки">34</a></sup> Yahudo shaharlarida va Quddus ko‘chalarida shodu xurramlik sadolari bo‘lmaydi, kelin–kuyovning ovozi eshitilmaydi. Bu yurt huvullab qoladi.”</div>
</div>