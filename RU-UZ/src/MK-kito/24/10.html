<div itemprop="articleBody" class="text">
  <div id="1"><sup><a href="https://www.kitobook.com/compare/book/24/10/1/" title="сравнение переводов, параллельные ссылки">1</a></sup> Ey Isroil xalqi, Egamiz sizlarga aytayotgan so‘zlarga quloq soling.</div>
  <div id="2"><sup><a href="https://www.kitobook.com/compare/book/24/10/2/" title="сравнение переводов, параллельные ссылки">2</a></sup> Egamiz shunday demoqda: “Boshqa xalqlarga taqlid qilmanglar, Boshqa xalqlar singari Osmondagi alomatlardan qo‘rqmanglar.</div>
  <div id="3"><sup><a href="https://www.kitobook.com/compare/book/24/10/3/" title="сравнение переводов, параллельные ссылки">3</a></sup> Xalqlarning udumlari behuda! Ular o‘rmondan daraxt kesadi, Hunarmand boltasi bilan unga shakl berib,</div>
  <div id="4"><sup><a href="https://www.kitobook.com/compare/book/24/10/4/" title="сравнение переводов, параллельные ссылки">4</a></sup> Kumushu oltin bilan bezatadi. Yiqilib ketmasin, deya mix bilan mahkamlaydi,</div>
  <div id="5"><sup><a href="https://www.kitobook.com/compare/book/24/10/5/" title="сравнение переводов, параллельные ссылки">5</a></sup> Butlari polizdagi qo‘riqchilarga o‘xshaydi. Ular gapira olmaydi. Ularni ko‘tarib yurish kerak bo‘ladi, O‘zlari yura olmaydi. Ulardan qo‘rqmanglar, Ularning qo‘lidan hech qanday yomonlik kelmaydi, Yaxshilik ham qila olmaydi.”</div>
  <div id="6"><sup><a href="https://www.kitobook.com/compare/book/24/10/6/" title="сравнение переводов, параллельные ссылки">6</a></sup> Ey Egamiz, Senga o‘xshashi yo‘q! Sen buyukdirsan, Sening noming ulug‘ va qudratlidir.</div>
  <div id="7"><sup><a href="https://www.kitobook.com/compare/book/24/10/7/" title="сравнение переводов, параллельные ссылки">7</a></sup> Ey ellarning Shohi, Sendan qo‘rqmaydigan biror zot bormi?! Sen bunga loyiqdirsan. Xalqlarning donishmandlari orasida, Ularning shohlari orasida Senga o‘xshashi yo‘q.</div>
  <div id="8"><sup><a href="https://www.kitobook.com/compare/book/24/10/8/" title="сравнение переводов, параллельные ссылки">8</a></sup> Ahli donishu shohlar ahmoq va befarosat. Ular betayin yog‘och butlaridan maslahat olishadi.</div>
  <div id="9"><sup><a href="https://www.kitobook.com/compare/book/24/10/9/" title="сравнение переводов, параллельные ссылки">9</a></sup> Butlarini yasash uchun kumushni Tarshishdan, Oltinni Ufazdan keltirishadi. Butlarni hunarmandu zargarlar yasagan. Ko‘k va safsar liboslar bilan bezagan, Hammasi — mohir ustalarning ishidir.</div>
  <div id="10"><sup><a href="https://www.kitobook.com/compare/book/24/10/10/" title="сравнение переводов, параллельные ссылки">10</a></sup> Ammo Egamiz haq Xudodir. U barhayot Xudo va abadiy Shohdir. G‘azablanganda yer silkinadi, Uning qahriga xalqlar dosh bermaydi.</div>
  <div id="11"><sup><a href="https://www.kitobook.com/compare/book/24/10/11/" title="сравнение переводов, параллельные ссылки">11</a></sup> — Boshqa xalqlarga shunday deb ayt: “Bu xudolar yeru osmonni yaratmagan. Ular yer yuzidan va osmon ostidan yo‘q bo‘lib ketadi.”</div>
  <div id="12"><sup><a href="https://www.kitobook.com/compare/book/24/10/12/" title="сравнение переводов, параллельные ссылки">12</a></sup> Egamiz qudrati ila yerni yaratdi, Donoligi ila dunyoni bunyod etdi, Idroki ila osmon gumbazini o‘rnatdi.</div>
  <div id="13"><sup><a href="https://www.kitobook.com/compare/book/24/10/13/" title="сравнение переводов, параллельные ссылки">13</a></sup> Uning ovozidan osmondagi suvlar gulduraydi, U dunyoning to‘rt burchidan bulutlar olib keladi. Yomg‘ir yog‘dirishdan oldin momaqaldiroqni guldiratadi, Omborlaridagi shamollardan esdiradi.</div>
  <div id="14"><sup><a href="https://www.kitobook.com/compare/book/24/10/14/" title="сравнение переводов, параллельные ссылки">14</a></sup> Uning oldida hamma odamlar ahmoq va nodondir. Zargarlar o‘z butlari tufayli sharmanda bo‘ladi, Ularning sanamlari jonsiz va soxtadir.</div>
  <div id="15"><sup><a href="https://www.kitobook.com/compare/book/24/10/15/" title="сравнение переводов, параллельные ссылки">15</a></sup> Bu betayin butlar aldamchidir. Ularni jazolaganim zahoti yo‘q bo‘lishadi.</div>
  <div id="16"><sup><a href="https://www.kitobook.com/compare/book/24/10/16/" title="сравнение переводов, параллельные ссылки">16</a></sup> Yoqubning Xudosi esa unday emas. Butun borliqni U yaratgan, Isroil qabilasini O‘ziga mulk qilgan. Uning nomi Sarvari Olamdir.</div>
  <div id="17"><sup><a href="https://www.kitobook.com/compare/book/24/10/17/" title="сравнение переводов, параллельные ссылки">17</a></sup> Ey qurshovda yashaganlar! Bor–yo‘g‘ingizni yig‘ishtirib oling.</div>
  <div id="18"><sup><a href="https://www.kitobook.com/compare/book/24/10/18/" title="сравнение переводов, параллельные ссылки">18</a></sup> Zero, Egamiz shunday demoqda: “Men sizlarni Isroil yurtidan uloqtirib tashlayman, Boshingizga kulfat yog‘diraman, Toki sizlar buni sezinglar.”</div>
  <div id="19"><sup><a href="https://www.kitobook.com/compare/book/24/10/19/" title="сравнение переводов, параллельные ссылки">19</a></sup> Sho‘rim qurisin! Shunchalik azoblarga qoldim! Og‘ir yaralangan ekanman. Ammo o‘zimga o‘zim “Boshimda shu dard bor ekan, Unga chidashim kerak”, dedim.</div>
  <div id="20"><sup><a href="https://www.kitobook.com/compare/book/24/10/20/" title="сравнение переводов, параллельные ссылки">20</a></sup> Chodirim yiqitilgan, iplari uzib tashlangan. Farzandlarim ketdi, ular yo‘q bo‘ldi. Endi chodirimni kim tikadi?! Chodirimning pardalarini kim osadi?!</div>
  <div id="21"><sup><a href="https://www.kitobook.com/compare/book/24/10/21/" title="сравнение переводов, параллельные ссылки">21</a></sup> Axir, cho‘ponlar ahmoq, Ular Egamizdan maslahat olmadilar. Shuning uchun ham ishlari o‘ngidan kelmadi, Qo‘ylari har yoqqa tarqalib ketdi.</div>
  <div id="22"><sup><a href="https://www.kitobook.com/compare/book/24/10/22/" title="сравнение переводов, параллельные ссылки">22</a></sup> Eshitinglar! Bir xabar kelmoqda! Ana, shimoldan shovqin–suron ko‘tarilmoqda! Lashkarlar Yahudo shaharlarini xarob qilar emish, Chiyabo‘rilar yashaydigan makonga aylantirar emish.</div>
  <div id="23"><sup><a href="https://www.kitobook.com/compare/book/24/10/23/" title="сравнение переводов, параллельные ссылки">23</a></sup> Ey Egam, bilaman, Odam zoti o‘z taqdirini o‘zi belgilay olmaydi, O‘z qadamini o‘zi boshqara olmaydi.</div>
  <div id="24"><sup><a href="https://www.kitobook.com/compare/book/24/10/24/" title="сравнение переводов, параллельные ссылки">24</a></sup> Ey Egam, meni jahl ustida jazolamagin. Adolating ila haq yo‘lga solgin, Aks holda meni yo‘q qilib yuborasan.</div>
  <div id="25"><sup><a href="https://www.kitobook.com/compare/book/24/10/25/" title="сравнение переводов, параллельные ссылки">25</a></sup> Seni tan olmaydigan xalqlar ustiga qahringni soch, Senga sajda qilmaydigan ellar ustiga soch, Axir, ular Yoqub naslining boshini yedilar. Hammasini halok etib, yo‘q qildilar, Yurtini xarobazorga aylantirdilar.</div>
</div>