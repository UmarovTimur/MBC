<div itemprop="articleBody" class="text">
  <div id="1"><sup><a href="https://www.kitobook.com/compare/book/44/14/1/" title="сравнение переводов, параллельные ссылки">1</a></sup> Xuddi shunga o‘xshash voqea Ikoniya shahrida yuz berdi: Pavlus bilan Barnabo sinagogaga kirib, otashin va’z aytdilar. Natijada bir qancha yahudiylar bilan g‘ayriyahudiylar imonga keldilar.</div>
  <div id="2"><sup><a href="https://www.kitobook.com/compare/book/44/14/2/" title="сравнение переводов, параллельные ссылки">2</a></sup> Ammo imonga kelmagan yahudiylar g‘ayriyahudiylarni qayrab, ularni imonlilarga qarshi qo‘zg‘atdilar.</div>
  <div id="3"><sup><a href="https://www.kitobook.com/compare/book/44/14/3/" title="сравнение переводов, параллельные ссылки">3</a></sup> Havoriylar Pavlus bilan Barnabo bu yerda uzoq vaqt qolib, Rabbimiz Iso haqida jasorat bilan gapiraverdilar. Rabbimiz ham ularga mo‘jizalar va alomatlar ko‘rsatish qudratini berib, O‘zining marhamati haqidagi xabarni ular orqali tasdiqladi.</div>
  <div id="4"><sup><a href="https://www.kitobook.com/compare/book/44/14/4/" title="сравнение переводов, параллельные ссылки">4</a></sup> Shahar aholisi esa ikkiga bo‘lindi: ba’zilari yahudiylar tomonga o‘tdi, boshqalari esa havoriylarga qo‘shildi.</div>
  <div id="5"><sup><a href="https://www.kitobook.com/compare/book/44/14/5/" title="сравнение переводов, параллельные ссылки">5</a></sup> Shundan keyin yahudiylar va g‘ayriyahudiylar o‘z yo‘lboshchilari bilan birga havoriylarga hamla qilib, ularni toshbo‘ron qilmoqchi bo‘ldilar.</div>
  <div id="6"><sup><a href="https://www.kitobook.com/compare/book/44/14/6/" title="сравнение переводов, параллельные ссылки">6</a></sup> Havoriylar bu to‘g‘rida bilib qolganlaridan keyin Likaoniyaning boshqa hududlariga qochib ketdilar. Ular Listra va Darba shaharlarida va ularning yon– atrofidagi joylarda</div>
  <div id="7"><sup><a href="https://www.kitobook.com/compare/book/44/14/7/" title="сравнение переводов, параллельные ссылки">7</a></sup> ham Xushxabarni va’z qilishda davom etdilar.</div>
  <div id="8"><sup><a href="https://www.kitobook.com/compare/book/44/14/8/" title="сравнение переводов, параллельные ссылки">8</a></sup> Listra shahrida bir odam bo‘lib, oyoqlarini qimirlata olmasdan o‘tirardi. U tug‘ma mayib bo‘lib, hech qachon yurmagan edi.</div>
  <div id="9"><sup><a href="https://www.kitobook.com/compare/book/44/14/9/" title="сравнение переводов, параллельные ссылки">9</a></sup> Pavlus gapirayotganda, u quloq solib o‘tirgan edi. Pavlus unga tikilib qaradi. U odamning shifo topishiga ishonchi borligini ko‘rib,</div>
  <div id="10"><sup><a href="https://www.kitobook.com/compare/book/44/14/10/" title="сравнение переводов, параллельные ссылки">10</a></sup> unga baland ovozda dedi: — O‘rningdan tur! U odam sakrab o‘rnidan turdi–da, yura boshladi.</div>
  <div id="11"><sup><a href="https://www.kitobook.com/compare/book/44/14/11/" title="сравнение переводов, параллельные ссылки">11</a></sup> Olomon Pavlusning qilgan ishini ko‘rgach, Likaoniya tilida: “Xudolar bizning oldimizga inson qiyofasida kelibdi!” deb shovqin soldilar.</div>
  <div id="12"><sup><a href="https://www.kitobook.com/compare/book/44/14/12/" title="сравнение переводов, параллельные ссылки">12</a></sup> Ular Barnaboni Zevs, Pavlus notiq bo‘lgani uchun uni Hermes deb atashdi.</div>
  <div id="13"><sup><a href="https://www.kitobook.com/compare/book/44/14/13/" title="сравнение переводов, параллельные ссылки">13</a></sup> Zevsning ma’badi shahar tashqarisida edi. Zevs ruhoniysi shahar darvozalariga buqalar va gulchambarlar olib keldi. Ruhoniy bilan olomon qurbonlik nazr qilmoqchi bo‘ldilar.</div>
  <div id="14"><sup><a href="https://www.kitobook.com/compare/book/44/14/14/" title="сравнение переводов, параллельные ссылки">14</a></sup> Havoriylar — Barnabo bilan Pavlus buni eshitib, yoqalarini chok qilib, olomon orasiga yorib kirdilar. Ular shunday deb shovqin soldilar:</div>
  <div id="15"><sup><a href="https://www.kitobook.com/compare/book/44/14/15/" title="сравнение переводов, параллельные ссылки">15</a></sup> — Do‘stlar! Nimaga bunday qilyapsizlar! Biz ham sizlar singari insonlarmiz! Biz sizlarga Xushxabar olib keldik, toki sizlar anavi behuda narsalardan yuz o‘giringlar, osmonni, yerni, dengizni, ulardagi hamma narsani yaratgan barhayot Xudoga yuz buringlar.</div>
  <div id="16"><sup><a href="https://www.kitobook.com/compare/book/44/14/16/" title="сравнение переводов, параллельные ссылки">16</a></sup> O‘tmishda Xudo hamma xalqlarni o‘z holiga qo‘ydi.</div>
  <div id="17"><sup><a href="https://www.kitobook.com/compare/book/44/14/17/" title="сравнение переводов, параллельные ссылки">17</a></sup> Ammo shunga qaramay, O‘z ezguligini ko‘rsatib, osmondan yomg‘ir yog‘dirib keldi, mavsumida hosil berdi, rizqingizni tugal qilib, yuraklaringizni shodlikka to‘ldirdi.</div>
  <div id="18"><sup><a href="https://www.kitobook.com/compare/book/44/14/18/" title="сравнение переводов, параллельные ссылки">18</a></sup> Shu gaplari bilan havoriylar, biz uchun qurbonlik keltirmanglar, deb olomonni zo‘rg‘a to‘xtatib qoldilar.</div>
  <div id="19"><sup><a href="https://www.kitobook.com/compare/book/44/14/19/" title="сравнение переводов, параллельные ссылки">19</a></sup> Ammo Antioxiya va Ikoniyadan yahudiylar kelib, xalqni o‘zlariga og‘dirib oldilar. Ular Pavlusni toshbo‘ron qildilar va “U o‘ldi, shekilli”, deb uni shahardan tashqariga sudrab chiqarib tashladilar.</div>
  <div id="20"><sup><a href="https://www.kitobook.com/compare/book/44/14/20/" title="сравнение переводов, параллельные ссылки">20</a></sup> Shogirdlar Pavlusning atrofiga yig‘ilganlaridan keyin esa, u o‘rnidan turib, shaharga qaytib kirdi. Ertasi kuni esa Barnabo bilan birga Darba shahriga ketdi.</div>
  <div id="21"><sup><a href="https://www.kitobook.com/compare/book/44/14/21/" title="сравнение переводов, параллельные ссылки">21</a></sup> Ular Xushxabarni Darba shahrida va’z qilib, ko‘p shogirdlar orttirganlaridan keyin, Listra shahriga, so‘ngra Ikoniya va Antioxiya shaharlariga qaytib keldilar.</div>
  <div id="22"><sup><a href="https://www.kitobook.com/compare/book/44/14/22/" title="сравнение переводов, параллельные ссылки">22</a></sup> Ular shogirdlarni imonda sobit qolishga undab: “Biz Xudo Shohligiga kirishimiz uchun ko‘p mashaqqatlarni boshdan kechirishimiz kerak”, deb dalda berardilar.</div>
  <div id="23"><sup><a href="https://www.kitobook.com/compare/book/44/14/23/" title="сравнение переводов, параллельные ссылки">23</a></sup> Ular har bir imonlilar jamoatigaoqsoqollar tayin qildilar. So‘ng ibodat qilib va ro‘za tutib, oqsoqollarni o‘zlari ishongan Rabbimiz Isoning panohiga topshirdilar.</div>
  <div id="24"><sup><a href="https://www.kitobook.com/compare/book/44/14/24/" title="сравнение переводов, параллельные ссылки">24</a></sup> So‘ngra ular Pisidiyadan o‘tib, Pamfiliyaga keldilar.</div>
  <div id="25"><sup><a href="https://www.kitobook.com/compare/book/44/14/25/" title="сравнение переводов, параллельные ссылки">25</a></sup> Perga shahrida Iso haqidagi xabarni va’z qilganlaridan keyin, Attaliyaga ketdilar.</div>
  <div id="26"><sup><a href="https://www.kitobook.com/compare/book/44/14/26/" title="сравнение переводов, параллельные ссылки">26</a></sup> So‘ng kemada Antioxiyaga qaytib keldilar. Bu shahardagi jamoat ularni hozir tamomlagan ishlari uchun Xudoning marhamatiga topshirgan edi.</div>
  <div id="27"><sup><a href="https://www.kitobook.com/compare/book/44/14/27/" title="сравнение переводов, параллельные ссылки">27</a></sup> Havoriylar Antioxiyaga kelganlaridan keyin, jamoatni bir joyga yig‘dilar va Xudo ular orqali nimalar qilganini, g‘ayriyahudiylarning imonga kelishi uchun Xudo qanday yo‘l ochib berganini aytib berdilar.</div>
  <div id="28"><sup><a href="https://www.kitobook.com/compare/book/44/14/28/" title="сравнение переводов, параллельные ссылки">28</a></sup> Havoriylar bu yerda shogirdlar bilan birga ancha vaqt qoldilar.</div>
</div>