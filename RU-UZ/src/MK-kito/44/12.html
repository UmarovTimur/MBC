<div itemprop="articleBody" class="text">
  <div id="1"><sup><a href="https://www.kitobook.com/compare/book/44/12/1/" title="сравнение переводов, параллельные ссылки">1</a></sup> Xuddi shu paytda shoh Hirodimonlilar jamoatining ba’zi a’zolarini quvg‘in qila boshladi.</div>
  <div id="2"><sup><a href="https://www.kitobook.com/compare/book/44/12/2/" title="сравнение переводов, параллельные ссылки">2</a></sup> U Yuhannoning akasi Yoqubni qilich bilan o‘ldirtirdi.</div>
  <div id="3"><sup><a href="https://www.kitobook.com/compare/book/44/12/3/" title="сравнение переводов, параллельные ссылки">3</a></sup> Hirod ko‘rdiki, bu yahudiylarga ma’qul kelyapti, shunday qilib, u Butrusni hibsga oldi. Bu voqea Xamirturushsiz non bayrami kunlarida yuz berdi.</div>
  <div id="4"><sup><a href="https://www.kitobook.com/compare/book/44/12/4/" title="сравнение переводов, параллельные ссылки">4</a></sup> U Butrusni qamatib, to‘rt kishidan iborat to‘rt guruh askarni qorovul qilib qo‘ydi. Fisih bayramidan so‘ng uni xalqning oldiga olib chiqib, hukm qilishni rejalashtirgan edi.</div>
  <div id="5"><sup><a href="https://www.kitobook.com/compare/book/44/12/5/" title="сравнение переводов, параллельные ссылки">5</a></sup> Butrus hibsda ekan, jamoat u uchun Xudoga chin dildan ibodat qildi.</div>
  <div id="6"><sup><a href="https://www.kitobook.com/compare/book/44/12/6/" title="сравнение переводов, параллельные ссылки">6</a></sup> Hirod Butrusni xalq oldiga olib chiqmoqchi bo‘ldi. O‘sha kundan oldingi tunda Butrus ikki soqchi o‘rtasida uxlayotgan edi. U ikkita zanjir bilan kishanlangan, qamoqxona eshigida soqchilar navbatchilik qilishardi.</div>
  <div id="7"><sup><a href="https://www.kitobook.com/compare/book/44/12/7/" title="сравнение переводов, параллельные ссылки">7</a></sup> Birdan Egamizning farishtasi zohir bo‘lib, hujrada nur porlab ketdi. Farishta Butrusning yonboshiga turtib, uyg‘otdi va: “Tezda o‘rningdan tur!” dedi. Shunda kishanlar Butrusning bilaklaridan tushib ketdi.</div>
  <div id="8"><sup><a href="https://www.kitobook.com/compare/book/44/12/8/" title="сравнение переводов, параллельные ссылки">8</a></sup> Farishta unga: — Kamaringni bog‘la, chorig‘ingni kiy, — dedi. Butrus aytilganday qildi. Keyin farishta unga: — Choponingni kiyib, ortimdan yur, — dedi.</div>
  <div id="9"><sup><a href="https://www.kitobook.com/compare/book/44/12/9/" title="сравнение переводов, параллельные ссылки">9</a></sup> Butrus farishtaga ergashib, qamoqxonadan chiqdi. Ammo u farishtaning bu ishlari haqiqat ekanini anglamasdan, “vahiy ko‘ryapman, shekilli”, deb o‘ylardi.</div>
  <div id="10"><sup><a href="https://www.kitobook.com/compare/book/44/12/10/" title="сравнение переводов, параллельные ссылки">10</a></sup> Ular birinchi va ikkinchi darvoza soqchilari oldidan o‘tgandan keyin, shaharga olib boradigan temir darvoza oldiga keldilar. Darvoza o‘z–o‘zidan ularga ochildi. Ular tashqariga chiqib, so‘qmoq bo‘ylab ketdilar. Birdan farishta Butrusning oldida ko‘zdan g‘oyib bo‘ldi.</div>
  <div id="11"><sup><a href="https://www.kitobook.com/compare/book/44/12/11/" title="сравнение переводов, параллельные ссылки">11</a></sup> Butrus shu zahoti o‘ziga kelib: “Endi ishonchim komilki, Egamiz O‘zining farishtasini yuborib, meni Hirodning qo‘lidan, yahudiy xalqining adovatidan qutqaribdi”, dedi.</div>
  <div id="12"><sup><a href="https://www.kitobook.com/compare/book/44/12/12/" title="сравнение переводов, параллельные ссылки">12</a></sup> Butrus shularni anglab, Maryamning uyiga yo‘l oldi. Maryam Yuhannoning onasi edi. Yuhannoning ikkinchi ismi Mark edi. Maryamning uyida ko‘pchilik to‘planib, ibodat qilishayotgan ekan.</div>
  <div id="13"><sup><a href="https://www.kitobook.com/compare/book/44/12/13/" title="сравнение переводов, параллельные ссылки">13</a></sup> Butrus darvozani taqillatgan edi, Roda ismli qiz xabar olgani chiqdi.</div>
  <div id="14"><sup><a href="https://www.kitobook.com/compare/book/44/12/14/" title="сравнение переводов, параллельные ссылки">14</a></sup> Qiz Butrusning ovozini tanigach, shunchalik xursand bo‘lib ketdiki, darvozani ochish o‘rniga, ichkariga yugurib kirdi– da, Butrus darvoza oldida turibdi, deb e’lon qildi.</div>
  <div id="15"><sup><a href="https://www.kitobook.com/compare/book/44/12/15/" title="сравнение переводов, параллельные ссылки">15</a></sup> Ular qizga: — Aqlingni yeb qo‘yibsan, — dedilar. Ammo qiz gapida turib olgach, ular: — U Butrusning farishtasidir, — deb javob berdilar.</div>
  <div id="16"><sup><a href="https://www.kitobook.com/compare/book/44/12/16/" title="сравнение переводов, параллельные ссылки">16</a></sup> Butrus darvozani taqillatishda davom etdi. Ular darvozani ochib, Butrusni ko‘rdilaru hayron bo‘lib qoldilar.</div>
  <div id="17"><sup><a href="https://www.kitobook.com/compare/book/44/12/17/" title="сравнение переводов, параллельные ссылки">17</a></sup> Butrus qo‘li bilan “jim” degan ishorani qildi va Egamiz uni qanday qilib zindondan ozod qilganini so‘zlab berdi. So‘ngra “Bu voqeani Yoqubga va boshqa imonlilarga aytinglar”, deb qo‘shib qo‘ydi. Shundan keyin Butrus u yerdan chiqib, boshqa yerga bordi.</div>
  <div id="18"><sup><a href="https://www.kitobook.com/compare/book/44/12/18/" title="сравнение переводов, параллельные ссылки">18</a></sup> Tong otgach, vahimali shovqin–suron ko‘tarildi. Askarlar bir–biridan: “Butrus qayerga g‘oyib bo‘ldi?” deb so‘rardilar.</div>
  <div id="19"><sup><a href="https://www.kitobook.com/compare/book/44/12/19/" title="сравнение переводов, параллельные ссылки">19</a></sup> Hirod Butrusni izlashga buyruq berdi, ammo uni topa olmadilar. Hirod soqchilarni tekshirib ko‘rib, ularni o‘limga mahkum qildi. Shundan keyin Butrus YahudiyadanQaysariyaga borib, o‘sha yerda turib qoldi.</div>
  <div id="20"><sup><a href="https://www.kitobook.com/compare/book/44/12/20/" title="сравнение переводов, параллельные ссылки">20</a></sup> Shoh Hirod Tir va Sidon aholisidan qattiq g‘azablandi. Bu shaharlar oziq–ovqat bo‘yicha Hirodning shohligiga qaram bo‘lgani uchun, Tir va Sidon vakillari maslahatlashib, Hirod bilan ko‘rishgani keldilar. Ular saroy noziri Blastasni o‘z tomoniga og‘dirib olganlaridan keyin, Hirod bilan sulh tuzmoqchi edilar.</div>
  <div id="21"><sup><a href="https://www.kitobook.com/compare/book/44/12/21/" title="сравнение переводов, параллельные ссылки">21</a></sup> Hirod ularni qabul qiladigan kuni shohona liboslarini kiyib, taxtiga o‘tirdi–da, ularga nutq so‘zladi.</div>
  <div id="22"><sup><a href="https://www.kitobook.com/compare/book/44/12/22/" title="сравнение переводов, параллельные ссылки">22</a></sup> Odamlar uning bu nutqini eshitib: “Inson emas, balki xudo gapiryapti!” deb xitob qildilar.</div>
  <div id="23"><sup><a href="https://www.kitobook.com/compare/book/44/12/23/" title="сравнение переводов, параллельные ссылки">23</a></sup> Hirod Xudoni sharaflamagani uchun o‘sha zahotiyoq Egamizning farishtasi uni urdi. Hirod qurtlarga yemish bo‘lib olamdan o‘tdi.</div>
  <div id="24"><sup><a href="https://www.kitobook.com/compare/book/44/12/24/" title="сравнение переводов, параллельные ссылки">24</a></sup> Xudoning kalomi esa tobora yoyilib, Isoga ergashuvchilar ko‘payib borardi.</div>
  <div id="25"><sup><a href="https://www.kitobook.com/compare/book/44/12/25/" title="сравнение переводов, параллельные ссылки">25</a></sup> Barnabo bilan Shoul Quddusda o‘z vazifalarini bajarib bo‘lishgach, Antioxiyaga qaytdilar. Ular o‘zlari bilan birga Markni ham olib keldilar. Markning ikkinchi ismi Yuhanno edi.</div>
</div>