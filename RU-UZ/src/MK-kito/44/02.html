<div itemprop="articleBody" class="text">
  <div id="1"><sup><a href="https://www.kitobook.com/compare/book/44/02/1/" title="сравнение переводов, параллельные ссылки">1</a></sup> Hosil bayrami kuni kelganda, hamma imonlilar bir joyda yig‘ildilar.</div>
  <div id="2"><sup><a href="https://www.kitobook.com/compare/book/44/02/2/" title="сравнение переводов, параллельные ссылки">2</a></sup> Birdan osmondan shiddatli shamol esganga o‘xshash ovoz kelib, ular o‘tirgan uyning ichini to‘ldirdi.</div>
  <div id="3"><sup><a href="https://www.kitobook.com/compare/book/44/02/3/" title="сравнение переводов, параллельные ссылки">3</a></sup> Ular til shaklidagi alangani ko‘rdilar. O‘sha alanga yoyilib, har birining ustiga tushdi.</div>
  <div id="4"><sup><a href="https://www.kitobook.com/compare/book/44/02/4/" title="сравнение переводов, параллельные ссылки">4</a></sup> Shunda hammalari Muqaddas Ruhga to‘ldilar, MuqaddasRuh bergan qobiliyatga ko‘ra, ular boshqa tillarda gapira boshladilar.</div>
  <div id="5"><sup><a href="https://www.kitobook.com/compare/book/44/02/5/" title="сравнение переводов, параллельные ссылки">5</a></sup> O‘sha paytda Quddusda dunyodagi har bir yurtdan kelgan taqvodor yahudiylar yashar edi.</div>
  <div id="6"><sup><a href="https://www.kitobook.com/compare/book/44/02/6/" title="сравнение переводов, параллельные ссылки">6</a></sup> Ular bu ovozni eshitganlarida, bir talay olomon yig‘ilib keldi. Har biri o‘z tilidagi gaplarni eshitib, dovdirab qoldi.</div>
  <div id="7"><sup><a href="https://www.kitobook.com/compare/book/44/02/7/" title="сравнение переводов, параллельные ссылки">7</a></sup> Ular hayrat va hayajon ichida: — Qaranglar, gapirayotgan bu odamlar Jalilaliklar–ku! — deb xitob qildilar. —</div>
  <div id="8"><sup><a href="https://www.kitobook.com/compare/book/44/02/8/" title="сравнение переводов, параллельные ссылки">8</a></sup> Qanday qilib har birimiz tug‘ilgan yurtimizning tillarini eshityapmiz?</div>
  <div id="9"><sup><a href="https://www.kitobook.com/compare/book/44/02/9/" title="сравнение переводов, параллельные ссылки">9</a></sup> Oramizda Parfiyadan, Midiya, Elam, Mesopotamiya, Yahudiya, Kappadokiya, Pontus va Asiyadan kelganlar bor.</div>
  <div id="10"><sup><a href="https://www.kitobook.com/compare/book/44/02/10/" title="сравнение переводов, параллельные ссылки">10</a></sup> Frigiya, Pamfiliya, Misr, Liviyaning Kirineyaga yaqin yerlaridan kelganlar ham bor. Ba’zilarimiz Rimdan kelganmiz, biz yahudiylarmiz, oramizda yahudiy diniga kirgan Rimliklar ham bor.</div>
  <div id="11"><sup><a href="https://www.kitobook.com/compare/book/44/02/11/" title="сравнение переводов, параллельные ссылки">11</a></sup> Ba’zilarimiz Krit va Arabistondan kelganmiz. Shunday bo‘lsa ham ular Xudo qilgan qudratli ishlar to‘g‘risida bizning tillarimizda gapirishayotganini hammamiz eshityapmiz.</div>
  <div id="12"><sup><a href="https://www.kitobook.com/compare/book/44/02/12/" title="сравнение переводов, параллельные ссылки">12</a></sup> Ular hayratlanib, boshlari qotib, bir– birlaridan: “Bu nimadan darak beradi?” deb so‘rardilar.</div>
  <div id="13"><sup><a href="https://www.kitobook.com/compare/book/44/02/13/" title="сравнение переводов, параллельные ссылки">13</a></sup> Boshqalar esa: “Iye, ular ichib mast bo‘lib qolibdilar–ku”, deb masxara qilishardi.</div>
  <div id="14"><sup><a href="https://www.kitobook.com/compare/book/44/02/14/" title="сравнение переводов, параллельные ссылки">14</a></sup> Shunda Butrus o‘n bir havoriy bilan oldinga chiqdi–da, olomonga qarata shunday gapirdi: — Ey yahudiy birodarlar, Quddus aholisi! Gapimga quloq solib, shuni uqib olinglar!</div>
  <div id="15"><sup><a href="https://www.kitobook.com/compare/book/44/02/15/" title="сравнение переводов, параллельные ссылки">15</a></sup> Bu odamlarni sizlar mast deb o‘ylayapsizlar, ammo unday emas. Axir, endigina ertalab soat to‘qqiz bo‘ldi–ku!</div>
  <div id="16"><sup><a href="https://www.kitobook.com/compare/book/44/02/16/" title="сравнение переводов, параллельные ссылки">16</a></sup> Aksincha, Yo‘el payg‘ambarning aytganlari bajo bo‘lmoqda:</div>
  <div id="17"><sup><a href="https://www.kitobook.com/compare/book/44/02/17/" title="сравнение переводов, параллельные ссылки">17</a></sup> “Xudo aytmoqda: ‘Oxirgi kunlarda, O‘z Ruhimni yog‘diraman har bir inson ustiga, Vahiylar keladi yigitlaringizga. Bashorat qilurlar sizning o‘g‘il–qizlaringiz. Karomatli tushlar ko‘rurlar qariyalaringiz.</div>
  <div id="18"><sup><a href="https://www.kitobook.com/compare/book/44/02/18/" title="сравнение переводов, параллельные ссылки">18</a></sup> O‘z Ruhimni yog‘diraman o‘sha kunlarda Hattoki qulu cho‘rilaringiz ustiga. Ular bashorat qilurlar.</div>
  <div id="19"><sup><a href="https://www.kitobook.com/compare/book/44/02/19/" title="сравнение переводов, параллельные ссылки">19</a></sup> Mening buyuk va dahshatli kunim kelishidan oldin, Men osmonda mo‘jizalar yarataman, Yerda alomatlar ko‘rsataman:</div>
  <div id="20"><sup><a href="https://www.kitobook.com/compare/book/44/02/20/" title="сравнение переводов, параллельные ссылки">20</a></sup> Qon, olov, qalin tuman hosil qilaman. Quyosh qorayadi, oy qon tusiga kiradi.’</div>
  <div id="21"><sup><a href="https://www.kitobook.com/compare/book/44/02/21/" title="сравнение переводов, параллельные ссылки">21</a></sup> Rabbimizga iltijo qilgan har bir inson qutqariladi.”</div>
  <div id="22"><sup><a href="https://www.kitobook.com/compare/book/44/02/22/" title="сравнение переводов, параллельные ссылки">22</a></sup> Ey Isroil xalqi, bu gaplarimni eshitib olinglar: Nosiralik Iso orqali Xudo sizlarning orangizda mo‘jizalar va alomatlar ko‘rsatdi. Shu yo‘l bilan Isoda ilohiy hokimiyat borligini Xudo tasdiqladi. Buni o‘zlaringiz bilasizlar.</div>
  <div id="23"><sup><a href="https://www.kitobook.com/compare/book/44/02/23/" title="сравнение переводов, параллельные ссылки">23</a></sup> Xudo O‘zining rejasi bo‘yicha Isoni sizlarning qo‘lingizga topshirishni azaldan qaror qilgan edi. Sizlar esa g‘ayriyahudiylarning qo‘llari bilan Uni xochga mixlatib o‘ldirdingizlar.</div>
  <div id="24"><sup><a href="https://www.kitobook.com/compare/book/44/02/24/" title="сравнение переводов, параллельные ссылки">24</a></sup> Ammo Xudo Uni tiriltirib, o‘lim azoblaridan ozod qildi. O‘lim o‘z kuchi bilan Isoni ushlab turishga qodir emasdi.</div>
  <div id="25"><sup><a href="https://www.kitobook.com/compare/book/44/02/25/" title="сравнение переводов, параллельные ссылки">25</a></sup> Dovud U haqda shunday degan edi: Men doim Egamni birinchi o‘ringa qo‘yaman, U o‘ng tomonimda bo‘lgani uchun Meni hech narsa qo‘zg‘ata olmas.</div>
  <div id="26"><sup><a href="https://www.kitobook.com/compare/book/44/02/26/" title="сравнение переводов, параллельные ссылки">26</a></sup> Shu bois, ey Egam, yuragim quvonchga to‘la, Tilim ham shod–xurramdir. Tanam umid bilan yashaydi.</div>
  <div id="27"><sup><a href="https://www.kitobook.com/compare/book/44/02/27/" title="сравнение переводов, параллельные ссылки">27</a></sup> Meni o‘liklar diyoriga tashlab ketmaysan, Taqvodoringni qabrda chiritmaysan.</div>
  <div id="28"><sup><a href="https://www.kitobook.com/compare/book/44/02/28/" title="сравнение переводов, параллельные ссылки">28</a></sup> Menga hayot so‘qmoqlarini O‘zing ko‘rsatasan, Huzuringda shodlik Meni qamrab oladi.</div>
  <div id="29"><sup><a href="https://www.kitobook.com/compare/book/44/02/29/" title="сравнение переводов, параллельные ссылки">29</a></sup> Birodarlarim! Bobomiz Dovud to‘g‘risida sizlarga ochiq–oydin gapirishim kerak. U o‘ldi, dafn qilindi, uning qabri bugungacha shu yerdadir.</div>
  <div id="30"><sup><a href="https://www.kitobook.com/compare/book/44/02/30/" title="сравнение переводов, параллельные ссылки">30</a></sup> U payg‘ambar bo‘lgani bois, Xudo unga: “O‘z naslingdan bo‘lgan bittasini taxtingga o‘tqazaman”, deb ichgan ontini yodida tutardi.</div>
  <div id="31"><sup><a href="https://www.kitobook.com/compare/book/44/02/31/" title="сравнение переводов, параллельные ссылки">31</a></sup> Dovud kelajakni oldindan ko‘rib, Masihning tirilishi to‘g‘risida shunday degan edi: “Xudo Uni o‘liklar diyorida qoldirmadi, Uning tanasi qabrda chirimadi.”</div>
  <div id="32"><sup><a href="https://www.kitobook.com/compare/book/44/02/32/" title="сравнение переводов, параллельные ссылки">32</a></sup> Ana shu Isoni Xudo tiriltirdi, bunga hammamiz guvohmiz.</div>
  <div id="33"><sup><a href="https://www.kitobook.com/compare/book/44/02/33/" title="сравнение переводов, параллельные ссылки">33</a></sup> Xudo Isoni o‘ng qo‘li bilan yuksaltirdi. Iso Otadan va’da qilingan Muqaddas Ruhni qabul qilib, bizning ustimizga yog‘dirdi. Buni o‘zlaringiz ko‘rib va eshitib turibsizlar.</div>
  <div id="34"><sup><a href="https://www.kitobook.com/compare/book/44/02/34/" title="сравнение переводов, параллельные ссылки">34</a></sup> Dovud osmonga chiqmagan bo‘lsa–da, shunday degan edi: “Egamiz aytmoqda Rabbimga:</div>
  <div id="35"><sup><a href="https://www.kitobook.com/compare/book/44/02/35/" title="сравнение переводов, параллельные ссылки">35</a></sup> ‘Dushmanlaringni oyoqlaring ostiga poyandoz qilmagunimcha, Sen Mening o‘ng tomonimda o‘tirgin.’”</div>
  <div id="36"><sup><a href="https://www.kitobook.com/compare/book/44/02/36/" title="сравнение переводов, параллельные ссылки">36</a></sup> Butun Isroil xalqi shuni aniq bilib qo‘ysin: sizlar mixlagan Isoni Xudoning O‘zi jamiki borliq ustidan hukmdor qildi. Iso ham Masih, ham Rabbiydir.</div>
  <div id="37"><sup><a href="https://www.kitobook.com/compare/book/44/02/37/" title="сравнение переводов, параллельные ссылки">37</a></sup> Xaloyiq bu gaplarni eshitdi–yu, yuraklari tilka–pora bo‘ldi. Ular Butrusdan va qolgan havoriylardan: — Birodarlar, endi biz nima qilaylik? — deb so‘radilar.</div>
  <div id="38"><sup><a href="https://www.kitobook.com/compare/book/44/02/38/" title="сравнение переводов, параллельные ссылки">38</a></sup> Butrus ularga dedi: — Tavba qilinglar, har biringiz Iso Masihning nomi bilan suvga cho‘minglar, toki gunohlaringiz kechirilsin. Shunda sizlar Muqaddas Ruhni in’om qilib olasizlar.</div>
  <div id="39"><sup><a href="https://www.kitobook.com/compare/book/44/02/39/" title="сравнение переводов, параллельные ссылки">39</a></sup> Xudo sizlarga va bolalaringizga, uzoqdagilarga, Egamiz Xudo O‘ziga da’vat etganlarning har biriga va’dasini bergan.</div>
  <div id="40"><sup><a href="https://www.kitobook.com/compare/book/44/02/40/" title="сравнение переводов, параллельные ссылки">40</a></sup> Butrus boshqa ko‘p dalillar bilan ularga guvohlik berib: “O‘zlaringizni bu buzuq nasl ustiga kelayotgan jazodan saqlanglar”, deya o‘tindi.</div>
  <div id="41"><sup><a href="https://www.kitobook.com/compare/book/44/02/41/" title="сравнение переводов, параллельные ссылки">41</a></sup> Shunday qilib, Butrusning aytgan xabariga ishonganlar suvga cho‘mdirildi. O‘sha kuni imonlilar soni uch mingtaga ko‘paydi.</div>
  <div id="42"><sup><a href="https://www.kitobook.com/compare/book/44/02/42/" title="сравнение переводов, параллельные ссылки">42</a></sup> Ular havoriylarning ta’limotini o‘rganishga, birodarlikka, Rabbimiz Isoni xotirlab, non sindirishga va ibodatga o‘zlarini bag‘ishladilar.</div>
  <div id="43"><sup><a href="https://www.kitobook.com/compare/book/44/02/43/" title="сравнение переводов, параллельные ссылки">43</a></sup> Havoriylar orqali Xudo ko‘plab mo‘jizalar va alomatlar ko‘rsatardi, bundan esa hamma hayratga tushgan edi.</div>
  <div id="44"><sup><a href="https://www.kitobook.com/compare/book/44/02/44/" title="сравнение переводов, параллельные ссылки">44</a></sup> Barcha imonlilar tez–tez yig‘ilishib turar edilar. Ular hamma narsada hamjihat edilar.</div>
  <div id="45"><sup><a href="https://www.kitobook.com/compare/book/44/02/45/" title="сравнение переводов, параллельные ссылки">45</a></sup> Mol–mulklarini sotib, pulini har kimning ehtiyojiga qarab taqsimlab berardilar.</div>
  <div id="46"><sup><a href="https://www.kitobook.com/compare/book/44/02/46/" title="сравнение переводов, параллельные ссылки">46</a></sup> Imonlilar har kuni Ma’badda yig‘ilardilar. Bir–birlarinikiga mehmonga borganda esa Rabbimiz Isoni xotirlash uchun non sindirardilar, yurakdan sevinib, soddadillik bilan ovqatlanishardi.</div>
  <div id="47"><sup><a href="https://www.kitobook.com/compare/book/44/02/47/" title="сравнение переводов, параллельные ссылки">47</a></sup> Xudoga hamdu sanolar aytardilar, xalqning hurmatu e’tiboridan bahramand edilar. Har kuni Egamiz najot topayotganlarni imonlilarning qatoriga qo‘shardi.</div>
</div>