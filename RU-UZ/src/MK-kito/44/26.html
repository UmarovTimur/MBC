<div itemprop="articleBody" class="text">
  <div id="1"><sup><a href="https://www.kitobook.com/compare/book/44/26/1/" title="сравнение переводов, параллельные ссылки">1</a></sup> Agrippa Pavlusga: — O‘zingni himoya qilib gapirishing mumkin, — dedi. Shundan keyin Pavlus qo‘lini cho‘zib, o‘zini himoya qilib gapira boshladi:</div>
  <div id="2"><sup><a href="https://www.kitobook.com/compare/book/44/26/2/" title="сравнение переводов, параллельные ссылки">2</a></sup> — Shoh Agrippa janobi oliylari! Bugun mana bu yahudiylar menga qo‘yayotgan ayblardan o‘zimni sizning huzuringizda himoya qilayotganim uchun baxtiyorman.</div>
  <div id="3"><sup><a href="https://www.kitobook.com/compare/book/44/26/3/" title="сравнение переводов, параллельные ссылки">3</a></sup> Axir, yahudiylarning odatlari va bahslarini siz juda yaxshi bilasiz. Sizdan iltimos, marhamat qilib mening gapimni eshitsangiz.</div>
  <div id="4"><sup><a href="https://www.kitobook.com/compare/book/44/26/4/" title="сравнение переводов, параллельные ссылки">4</a></sup> Yoshligimdan bosib o‘tgan hayot yo‘limni — dastlab o‘z xalqim orasida, keyin Quddusda kechirgan hayotimni hamma yahudiylar biladilar.</div>
  <div id="5"><sup><a href="https://www.kitobook.com/compare/book/44/26/5/" title="сравнение переводов, параллельные ссылки">5</a></sup> Agar ular guvohlik berishni istasalar, dinimizning eng ashaddiy mazhabi farziylarga mansub bo‘lganimni ular azaldan biladilar.</div>
  <div id="6"><sup><a href="https://www.kitobook.com/compare/book/44/26/6/" title="сравнение переводов, параллельные ссылки">6</a></sup> Endi esa, Xudoning ota–bobolarimizga bergan va’dasiga umid qilganim uchun hukm qilinyapman.</div>
  <div id="7"><sup><a href="https://www.kitobook.com/compare/book/44/26/7/" title="сравнение переводов, параллельные ссылки">7</a></sup> Vaholanki, xalqimizning o‘n ikki qabilasi kechayu kunduz Xudoga chin dildan sajda qilib, shu va’da bajo bo‘lishiga umid qilyaptilar. Janobi oliylari, men ham aynan shunday umid qilganim uchun yahudiylar meni ayblayaptilar.</div>
  <div id="8"><sup><a href="https://www.kitobook.com/compare/book/44/26/8/" title="сравнение переводов, параллельные ссылки">8</a></sup> Ey shu yerda turganlar! Nima uchun Xudo o‘liklarni tiriltirishiga ishonib bo‘lmaydi, deb o‘ylaysizlar?</div>
  <div id="9"><sup><a href="https://www.kitobook.com/compare/book/44/26/9/" title="сравнение переводов, параллельные ссылки">9</a></sup> Men o‘zimcha, Nosiralik Isoning nomiga qarshi har narsani qilishim kerak, deb o‘ylagandim.</div>
  <div id="10"><sup><a href="https://www.kitobook.com/compare/book/44/26/10/" title="сравнение переводов, параллельные ссылки">10</a></sup> Men buni Quddusda qildim ham. Bosh ruhoniylardan vakolat olib, azizlardan ko‘pchiligini qamoqqa tashladim. Ular o‘limga hukm qilinganlarida, men buni ma’qullab turardim.</div>
  <div id="11"><sup><a href="https://www.kitobook.com/compare/book/44/26/11/" title="сравнение переводов, параллельные ссылки">11</a></sup> Men tez–tez bir sinagogadan ikkinchisiga borib, ularni jazolardim, imonlaridan qaytarishga harakat qilardim. Men ularga nisbatan shunchalik shafqatsiz edimki, hatto begona shaharlarda ham ularni quvg‘in qilgani borardim.</div>
  <div id="12"><sup><a href="https://www.kitobook.com/compare/book/44/26/12/" title="сравнение переводов, параллельные ссылки">12</a></sup> Bir kuni shu maqsadda bosh ruhoniylardan vakolat olib, Damashqqa bir topshiriq bilan ketayotgan edim.</div>
  <div id="13"><sup><a href="https://www.kitobook.com/compare/book/44/26/13/" title="сравнение переводов, параллельные ссылки">13</a></sup> Janobi oliylari! Men kuppa– kunduz yo‘lda ketayotganimda, birdan osmonda quyoshdan ham yorug‘ nurni ko‘rdim. Nur sheriklarim bilan mening yon–atrofimni yoritib yubordi.</div>
  <div id="14"><sup><a href="https://www.kitobook.com/compare/book/44/26/14/" title="сравнение переводов, параллельные ссылки">14</a></sup> Hammamiz yerga yiqildik. Shunda oromiy tilida menga gapirayotgan bir ovozni eshitdim: “Shoul! Shoul! Nimaga Meni quvg‘in qilyapsan? Ho‘kiz o‘z egasining tayog‘ini tepib, o‘ziga zarar keltirganday, sen ham Menga qarshi chiqib, o‘zingga zarar keltiryapsan.”</div>
  <div id="15"><sup><a href="https://www.kitobook.com/compare/book/44/26/15/" title="сравнение переводов, параллельные ссылки">15</a></sup> “Hazratim! Sen kimsan?” — deb so‘radim men. “Sen quvg‘in qilayotgan Isoman”, — deb javob berdi Rabbiy.</div>
  <div id="16"><sup><a href="https://www.kitobook.com/compare/book/44/26/16/" title="сравнение переводов, параллельные ссылки">16</a></sup> “Endi o‘rningdan tur, Shoul. Seni O‘zimning xizmatkorim qilib tayinlash maqsadida senga zohir bo‘ldim. Sen Meni ko‘rganing va Men senga ko‘rsatadiganlarim to‘g‘risida guvohlik berasan.</div>
  <div id="17"><sup><a href="https://www.kitobook.com/compare/book/44/26/17/" title="сравнение переводов, параллельные ссылки">17</a></sup> Men seni o‘z xalqing qo‘lidan qutqaraman. Seni g‘ayriyahudiylar orasiga yuboraman, Men seni ularning qo‘lidan ham qutqaraman.</div>
  <div id="18"><sup><a href="https://www.kitobook.com/compare/book/44/26/18/" title="сравнение переводов, параллельные ссылки">18</a></sup> Sen ularning ko‘zlarini ochasan, ularni zulmatdan yorug‘likka, shaytonning hukmronligidan Xudoning hukmronligiga qaytarasan. Menga imon keltirish orqali ularning gunohlari kechirilib, ular Xudoning tanlangan xalqi orasidan joy oladilar.”</div>
  <div id="19"><sup><a href="https://www.kitobook.com/compare/book/44/26/19/" title="сравнение переводов, параллельные ссылки">19</a></sup> Shunday qilib, shoh Agrippa janoblari, osmondan menga kelgan vahiyga itoatsizlik qilmadim.</div>
  <div id="20"><sup><a href="https://www.kitobook.com/compare/book/44/26/20/" title="сравнение переводов, параллельные ссылки">20</a></sup> Avvalo, Damashqda va Quddusda, keyin butun Yahudiyada, shuningdek, g‘ayriyahudiylar orasida: “Gunohlaringiz uchun tavba qilinglar, Xudoga yuz buringlar, tavba qilganingizni ko‘rsatadigan ishlar qilinglar”, deb va’z qildim.</div>
  <div id="21"><sup><a href="https://www.kitobook.com/compare/book/44/26/21/" title="сравнение переводов, параллельные ссылки">21</a></sup> Shu sababdan yahudiylar meni Ma’badda tutib olib, o‘ldirmoqchi bo‘ldilar.</div>
  <div id="22"><sup><a href="https://www.kitobook.com/compare/book/44/26/22/" title="сравнение переводов, параллельные ссылки">22</a></sup> Ammo shu kungacha Xudo menga madad berdi. Men hammaga — kattayu kichikka shu yerda birday guvohlik beryapman. Ammo men ularga faqat payg‘ambarlarning va Musoning aytganlarini gapirgan edim.</div>
  <div id="23"><sup><a href="https://www.kitobook.com/compare/book/44/26/23/" title="сравнение переводов, параллельные ссылки">23</a></sup> Masih azob chekishi va birinchi bo‘lib o‘likdan tirilishi, shu maqsadda nurni O‘zining xalqiga va g‘ayriyahudiylarga olib kelishi kerak edi.</div>
  <div id="24"><sup><a href="https://www.kitobook.com/compare/book/44/26/24/" title="сравнение переводов, параллельные ссылки">24</a></sup> Pavlus shu tariqa o‘zini himoya qilar ekan, Festus unga baqirib dedi: — Sen telba bo‘lib qolibsan, Pavlus! Ko‘p bilganing seni aqldan ozdiryapti!</div>
  <div id="25"><sup><a href="https://www.kitobook.com/compare/book/44/26/25/" title="сравнение переводов, параллельные ссылки">25</a></sup> Pavlus esa shunday dedi: — Men aqldan ozganim yo‘q, Festus janobi oliylari! Men jiddiy haqiqatni gapiryapman.</div>
  <div id="26"><sup><a href="https://www.kitobook.com/compare/book/44/26/26/" title="сравнение переводов, параллельные ссылки">26</a></sup> Shoh bu narsalar to‘g‘risida bilgani uchun, men unga bemalol gapirmoqdaman. Bu narsalarning har biri uning e’tiboridan chetda qolmaganiga imonim komil. Chunki bular yashirin qilingan emas.</div>
  <div id="27"><sup><a href="https://www.kitobook.com/compare/book/44/26/27/" title="сравнение переводов, параллельные ссылки">27</a></sup> Shoh Agrippa janoblari! Siz payg‘ambarlarning bashoratlariga ishonasizmi? Bilaman, ishonasiz.</div>
  <div id="28"><sup><a href="https://www.kitobook.com/compare/book/44/26/28/" title="сравнение переводов, параллельные ссылки">28</a></sup> Agrippa Pavlusga: — Sen darrov meni masihiy bo‘lishga ko‘ndirmoqchisan–a, — dedi.</div>
  <div id="29"><sup><a href="https://www.kitobook.com/compare/book/44/26/29/" title="сравнение переводов, параллельные ссылки">29</a></sup> Pavlus shunday javob berdi: — Darrov bo‘ladimi yoki uzoq vaqtdan keyin bo‘ladimi, nafaqat siz, balki mening gaplarimni eshitayotganlarning hammasi men singari bo‘lsin, deb Xudoga ibodat qilaman. Ammo mana bu kishanlarni sizlarga ravo ko‘rmayman.</div>
  <div id="30"><sup><a href="https://www.kitobook.com/compare/book/44/26/30/" title="сравнение переводов, параллельные ссылки">30</a></sup> Shundan keyin shoh Agrippa, hokim Festus, Vernika va boshqalar o‘rinlaridan turdilar.</div>
  <div id="31"><sup><a href="https://www.kitobook.com/compare/book/44/26/31/" title="сравнение переводов, параллельные ссылки">31</a></sup> Ular ketayotib, bir–birlariga: “Bu odam o‘limga yoki zindonga tashlanishga loyiq biron ish qilmagan”, deb aytdilar.</div>
  <div id="32"><sup><a href="https://www.kitobook.com/compare/book/44/26/32/" title="сравнение переводов, параллельные ссылки">32</a></sup> Agrippa Festusga: — Agar bu odam Qaysarning hukmini talab qilmaganda edi, uni ozod qilish mumkin edi, — dedi.</div>
</div>