<div itemprop="articleBody" class="text">
  <div id="1"><sup><a href="https://www.kitobook.com/compare/book/44/18/1/" title="сравнение переводов, параллельные ссылки">1</a></sup> Shundan keyin Pavlus Afinadan ketib, Korinfga yo‘l oldi.</div>
  <div id="2"><sup><a href="https://www.kitobook.com/compare/book/44/18/2/" title="сравнение переводов, параллельные ссылки">2</a></sup> U yerda Pavlus Akil degan bir yahudiy bilan tanishdi. Akil Pontusda tug‘ilgan bo‘lib, xotini Priskilla bilan Italiyadan yaqinda kelgan ekan. Chunki Qaysar Klavdiy, hamma yahudiylar Rimdan chiqib ketsin, deb farmon bergan edi. Pavlus ularni ko‘rgani bordi.</div>
  <div id="3"><sup><a href="https://www.kitobook.com/compare/book/44/18/3/" title="сравнение переводов, параллельные ссылки">3</a></sup> Ular hamkasb — chodir tikuvchilik bilan shug‘ullanganlari uchun, Pavlus ularnikida qolib, ishladi.</div>
  <div id="4"><sup><a href="https://www.kitobook.com/compare/book/44/18/4/" title="сравнение переводов, параллельные ссылки">4</a></sup> Har Shabbat kuni u sinagogada munozara o‘tkazib, yahudiylar va yunonlarni ishontirishga harakat qildi.</div>
  <div id="5"><sup><a href="https://www.kitobook.com/compare/book/44/18/5/" title="сравнение переводов, параллельные ссылки">5</a></sup> Sila bilan Timo‘tiy Makedoniyadan kelganlaridan keyin, Pavlus butun vaqtini Iso haqidagi xabarni va’z qilishga bag‘ishladi. U yahudiylarga Isoning Masih ekani to‘g‘risida guvohlik berardi.</div>
  <div id="6"><sup><a href="https://www.kitobook.com/compare/book/44/18/6/" title="сравнение переводов, параллельные ссылки">6</a></sup> Yahudiylar esa Pavlusga qarshi chiqib, uni haqorat qildilar. Pavlus ulardan norozi bo‘lib, kiyimlaridan changni qoqdi–da: “Qoningiz o‘z gardaningizda qolsin, menda ayb yo‘q, hozirdan boshlab g‘ayriyahudiylar orasiga ketganim bo‘lsin”, dedi ularga.</div>
  <div id="7"><sup><a href="https://www.kitobook.com/compare/book/44/18/7/" title="сравнение переводов, параллельные ссылки">7</a></sup> Shunday qilib, Pavlus sinagogani tark etib, Titas Yustus degan bir odamning uyiga bordi. Titas Yustus ham xudojo‘y odam bo‘lib, uning uyi sinagoganing yonginasida edi.</div>
  <div id="8"><sup><a href="https://www.kitobook.com/compare/book/44/18/8/" title="сравнение переводов, параллельные ссылки">8</a></sup> Sinagoganing qavmboshisi Krisp butun xonadoni bilan RabbimizIsoga imon keltirdi. Pavlusdan Xushxabar eshitgan Korinfliklarning ko‘pchiligi ishonib, suvga cho‘mdirildilar.</div>
  <div id="9"><sup><a href="https://www.kitobook.com/compare/book/44/18/9/" title="сравнение переводов, параллельные ссылки">9</a></sup> Bir kuni tunda Rabbimiz Iso vahiyda Pavlusga zohir bo‘lib, dedi: “Qo‘rqma! Gapiraver, sukut saqlama!</div>
  <div id="10"><sup><a href="https://www.kitobook.com/compare/book/44/18/10/" title="сравнение переводов, параллельные ссылки">10</a></sup> Men sen bilan birgaman. Bu shahardagi ko‘pchilik Mening odamlarim bo‘lgani uchun, hech kim senga zarar yetkaza olmaydi.”</div>
  <div id="11"><sup><a href="https://www.kitobook.com/compare/book/44/18/11/" title="сравнение переводов, параллельные ссылки">11</a></sup> Shunday qilib, Pavlus bu shaharda bir yilu olti oy turib, xalqqa Xudoning kalomidan ta’lim berdi.</div>
  <div id="12"><sup><a href="https://www.kitobook.com/compare/book/44/18/12/" title="сравнение переводов, параллельные ссылки">12</a></sup> Kalliya Axaya viloyatiga hokimlik qilgan paytlarda, yahudiylar birgalashib Pavlusga qarshi chiqdilar va uni sudrab, mahkamaga olib keldilar.</div>
  <div id="13"><sup><a href="https://www.kitobook.com/compare/book/44/18/13/" title="сравнение переводов, параллельные ссылки">13</a></sup> Ular shunday dedilar: — Mana bu odam qonunga qarshi yo‘llar bilan Xudoga sajda qilishga xalqni da’vat qilyapti.</div>
  <div id="14"><sup><a href="https://www.kitobook.com/compare/book/44/18/14/" title="сравнение переводов, параллельные ссылки">14</a></sup> Pavlus endi gapirmoqchi bo‘lib turgan edi, Kalliya yahudiylarga shunday dedi: — Ey yahudiylar! Agar da’voingiz yomon qilmish yoki og‘ir jinoyat masalasida bo‘lganda edi, shikoyatlaringizni qabul qilishga sabab topgan bo‘lardim.</div>
  <div id="15"><sup><a href="https://www.kitobook.com/compare/book/44/18/15/" title="сравнение переводов, параллельные ссылки">15</a></sup> Ammo bu da’volaringiz ayrim so‘zlar, ismlar va o‘z qonuningiz borasida ekan, bularni o‘zlaringiz ko‘rib chiqaveringlar. Men bu masalalarning hakami bo‘lmayman.</div>
  <div id="16"><sup><a href="https://www.kitobook.com/compare/book/44/18/16/" title="сравнение переводов, параллельные ссылки">16</a></sup> Kalliya yahudiylarni mahkamadan haydab chiqardi.</div>
  <div id="17"><sup><a href="https://www.kitobook.com/compare/book/44/18/17/" title="сравнение переводов, параллельные ссылки">17</a></sup> Shunda olomon sinagoga qavmboshisi Sostenni tutib oldi–da, mahkamaning oldida uni kaltakladi. Ammo Kalliya bularning birontasiga e’tibor bermadi.</div>
  <div id="18"><sup><a href="https://www.kitobook.com/compare/book/44/18/18/" title="сравнение переводов, параллельные ссылки">18</a></sup> Pavlus Korinfda imonlilar bilan uzoq vaqt turdi. So‘ng ular bilan xayrlashib, kemada Suriyaga suzib ketdi. Akil bilan Priskilla ham u bilan birga ketdilar. Pavlus Xudoga ont ichgani uchun Kenxreyadan suzib ketishdan oldin sochini oldirdi.</div>
  <div id="19"><sup><a href="https://www.kitobook.com/compare/book/44/18/19/" title="сравнение переводов, параллельные ссылки">19</a></sup> Ular Efesga yetib keldilar. Pavlus sinagogaga borib, yahudiylar bilan munozara o‘tkazdi.</div>
  <div id="20"><sup><a href="https://www.kitobook.com/compare/book/44/18/20/" title="сравнение переводов, параллельные ссылки">20</a></sup> Odamlar Pavlusdan, biz bilan uzoqroq qoling, deb iltimos qildilar. Ammo Pavlus rozi bo‘lmadi.</div>
  <div id="21"><sup><a href="https://www.kitobook.com/compare/book/44/18/21/" title="сравнение переводов, параллельные ссылки">21</a></sup> Ketishidan oldin esa ularga: “Xudo xohish bildirsa, sizlarning oldingizga qaytib kelaman”, dedi. Shundan keyin Akil bilan Priskillani Efesda qoldirib, o‘zi kemada suzib ketdi.</div>
  <div id="22"><sup><a href="https://www.kitobook.com/compare/book/44/18/22/" title="сравнение переводов, параллельные ссылки">22</a></sup> Pavlus Qaysariyaga yetib kelgandan keyin, Quddusga bordi va imonlilar jamoati bilan ko‘rishdi. Shundan so‘ng Antioxiyaga ketdi.</div>
  <div id="23"><sup><a href="https://www.kitobook.com/compare/book/44/18/23/" title="сравнение переводов, параллельные ссылки">23</a></sup> U yerda ma’lum vaqt bo‘lgach, yana yo‘lga chiqdi va Galatiya, Frigiya o‘lkalarini kezib, barcha imonlilarga dalda berdi.</div>
  <div id="24"><sup><a href="https://www.kitobook.com/compare/book/44/18/24/" title="сравнение переводов, параллельные ссылки">24</a></sup> Shu paytda Apollos degan bir yahudiy Efesga keldi. U asli Iskandariyadan edi. U gapga chechan odam bo‘lib, Muqaddas Bitiklarni juda yaxshi bilardi.</div>
  <div id="25"><sup><a href="https://www.kitobook.com/compare/book/44/18/25/" title="сравнение переводов, параллельные ссылки">25</a></sup> U Rabbimiz Isoning yo‘lida ta’lim olgan bo‘lib, otashin ruh bilan gapirardi. Garchi faqat Yahyoning suvga cho‘mdirish to‘g‘risidagi ta’limotini bilgan bo‘lsa–da, Iso haqida to‘g‘ri ta’lim berardi.</div>
  <div id="26"><sup><a href="https://www.kitobook.com/compare/book/44/18/26/" title="сравнение переводов, параллельные ссылки">26</a></sup> Apollos sinagogada jasorat bilan gapira boshladi. Priskilla bilan Akil Apollosning va’zini eshitganlaridan keyin, uni uyiga taklif qilib, Xudoning yo‘lini yanada aniqroq tushuntirib berdilar.</div>
  <div id="27"><sup><a href="https://www.kitobook.com/compare/book/44/18/27/" title="сравнение переводов, параллельные ссылки">27</a></sup> Apollos Axayaga borishga qaror qildi. Efesdagi imonlilar Axayadagi shogirdlarga, Apollosni yaxshi qabul qilsangizlar, deb maktub yozdilar. Apollos Axayaga kelgach, Xudoning inoyati bilan imonga kelganlarga katta yordam berdi.</div>
  <div id="28"><sup><a href="https://www.kitobook.com/compare/book/44/18/28/" title="сравнение переводов, параллельные ссылки">28</a></sup> Apollos, Muqaddas Bitiklar asosida Isoning Masih ekanini isbot etib, qat’iyat bilan yahudiylarning nohaqligini ochiqchasiga fosh qilardi.</div>
</div>