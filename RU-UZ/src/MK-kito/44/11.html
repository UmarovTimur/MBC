<div itemprop="articleBody" class="text">
  <div id="1"><sup><a href="https://www.kitobook.com/compare/book/44/11/1/" title="сравнение переводов, параллельные ссылки">1</a></sup> Havoriylar va Yahudiyadagi imonlilar: “G‘ayriyahudiylar ham Xudoning kalomini qabul qilibdilar”, degan xabarni eshitdilar.</div>
  <div id="2"><sup><a href="https://www.kitobook.com/compare/book/44/11/2/" title="сравнение переводов, параллельные ссылки">2</a></sup> Butrus Quddusga borganda, yahudiy imonlilar unga ta’na qildilar:</div>
  <div id="3"><sup><a href="https://www.kitobook.com/compare/book/44/11/3/" title="сравнение переводов, параллельные ссылки">3</a></sup> — Siz sunnatsiz odamlarnikida mehmon bo‘libsiz, ular bilan birga yeb–ichibsiz!</div>
  <div id="4"><sup><a href="https://www.kitobook.com/compare/book/44/11/4/" title="сравнение переводов, параллельные ссылки">4</a></sup> Shunda Butrus ularga yuz bergan voqeani batafsil tushuntira boshladi:</div>
  <div id="5"><sup><a href="https://www.kitobook.com/compare/book/44/11/5/" title="сравнение переводов, параллельные ссылки">5</a></sup> — Men Yaffa shahrida ibodat qilayotgan edim, bir payt hushimdan ketib, vahiy ko‘ribman. Osmondan katta dasturxonga o‘xshash bir narsa to‘rt burchagidan osilgan holda yerga tushib keldi. O‘sha narsa oldimga tushdi.</div>
  <div id="6"><sup><a href="https://www.kitobook.com/compare/book/44/11/6/" title="сравнение переводов, параллельные ссылки">6</a></sup> Men o‘sha narsaning ichiga yaxshilab qaradim va unda turli xil chorva va yovvoyi hayvonlarni, sudralib yuruvchilar va qushlarni ko‘rdim.</div>
  <div id="7"><sup><a href="https://www.kitobook.com/compare/book/44/11/7/" title="сравнение переводов, параллельные ссылки">7</a></sup> O‘shanda bir ovoz menga: “Tur, Butrus, so‘yib yegin”, deganini eshitdim.</div>
  <div id="8"><sup><a href="https://www.kitobook.com/compare/book/44/11/8/" title="сравнение переводов, параллельные ссылки">8</a></sup> Men shunday javob berdim: “Aslo unday qilmayman, Egam! Men hech qachon xarom yoki nopok narsalarni og‘zimga olmaganman!”</div>
  <div id="9"><sup><a href="https://www.kitobook.com/compare/book/44/11/9/" title="сравнение переводов, параллельные ссылки">9</a></sup> Ammo o‘sha ovoz ikkinchi marta eshitilib: “Xudo halol deb aytgan narsalarni sen xarom deb aytmasliging kerak”, deb osmondan gapirdi.</div>
  <div id="10"><sup><a href="https://www.kitobook.com/compare/book/44/11/10/" title="сравнение переводов, параллельные ссылки">10</a></sup> Bu suhbat uch marta takrorlandi. Shunda dasturxonga o‘xshash o‘sha narsa yana osmonga olindi.</div>
  <div id="11"><sup><a href="https://www.kitobook.com/compare/book/44/11/11/" title="сравнение переводов, параллельные ссылки">11</a></sup> Xuddi shu paytda Qaysariyadan yuborilgan uchta odam men turgan uyga yetib kelgan edi.</div>
  <div id="12"><sup><a href="https://www.kitobook.com/compare/book/44/11/12/" title="сравнение переводов, параллельные ссылки">12</a></sup> Muqaddas Ruh menga: “Hech ikkilanmay bu odamlar bilan birga bor”, deb aytdi. Bu oltita birodar men bilan birga borib, o‘sha odamning uyiga kirdi.</div>
  <div id="13"><sup><a href="https://www.kitobook.com/compare/book/44/11/13/" title="сравнение переводов, параллельные ссылки">13</a></sup> U odam uyida farishta paydo bo‘lganini, uning o‘zi bu farishtani ko‘rganini bizga so‘zlab berdi. Farishta unga shunday debdi: “Yaffaga odam yuborib, Shimo‘n degan odamni chaqirtirib kel. Uning ikkinchi ismi Butrus.</div>
  <div id="14"><sup><a href="https://www.kitobook.com/compare/book/44/11/14/" title="сравнение переводов, параллельные ссылки">14</a></sup> U senga aytadigan xabar orqali o‘zing va oilang najot topasizlar.”</div>
  <div id="15"><sup><a href="https://www.kitobook.com/compare/book/44/11/15/" title="сравнение переводов, параллельные ссылки">15</a></sup> Men gapimni boshlashim bilanoq, MuqaddasRuh oldin bizni qamrab olgani singari, ularni ham qamrab oldi.</div>
  <div id="16"><sup><a href="https://www.kitobook.com/compare/book/44/11/16/" title="сравнение переводов, параллельные ссылки">16</a></sup> Shunda men Rabbimiz Isoning: “Yahyo suvga cho‘mdirgan edi, sizlar esa Muqaddas Ruhga cho‘mdirilasizlar”, degan so‘zlarini esladim.</div>
  <div id="17"><sup><a href="https://www.kitobook.com/compare/book/44/11/17/" title="сравнение переводов, параллельные ссылки">17</a></sup> Biz Rabbimiz Iso Masihga imon keltirganimizda, Xudo bizga bergan in’omni ularga ham bergan bo‘lsa, men kim bo‘libmanki, Xudoga qarshilik qilsam?!</div>
  <div id="18"><sup><a href="https://www.kitobook.com/compare/book/44/11/18/" title="сравнение переводов, параллельные ссылки">18</a></sup> Ular bu so‘zlarni eshitib, jim bo‘lib qoldilar. So‘ng Xudoga hamdu sano aytib: “Xudo hatto g‘ayriyahudiylarni ham hayotga eltadigan tavbaga olib boribdi”, dedilar.</div>
  <div id="19"><sup><a href="https://www.kitobook.com/compare/book/44/11/19/" title="сравнение переводов, параллельные ссылки">19</a></sup> Stefan o‘ldirilgandan keyin boshlangan quvg‘inlar oqibatida imonlilar Finikiya, Kipr va Antioxiyaga tarqalib ketdilar. Ular Iso haqidagi xabarni yahudiylardan boshqa hech kimga aytmasdilar.</div>
  <div id="20"><sup><a href="https://www.kitobook.com/compare/book/44/11/20/" title="сравнение переводов, параллельные ссылки">20</a></sup> Ularning orasida Kipr va Kirineyadan Antioxiyaga kelgan ba’zi imonlilar bor edi. Ular Rabbimiz Iso to‘g‘risida u yerdagi g‘ayriyahudiylarga ham va’z qildilar.</div>
  <div id="21"><sup><a href="https://www.kitobook.com/compare/book/44/11/21/" title="сравнение переводов, параллельные ссылки">21</a></sup> Egamizning qudrati ularda bor edi, shuning uchun ko‘pchilik imonga kelib, Rabbimizga yuz burdi.</div>
  <div id="22"><sup><a href="https://www.kitobook.com/compare/book/44/11/22/" title="сравнение переводов, параллельные ссылки">22</a></sup> Bu yangilik Quddusdagi imonlilar jamoatiga yetib keldi. Jamoatdagilar Barnaboni Antioxiyaga jo‘natdilar.</div>
  <div id="23"><sup><a href="https://www.kitobook.com/compare/book/44/11/23/" title="сравнение переводов, параллельные ссылки">23</a></sup> U kelib, Xudoning marhamatini ko‘rganidan xursand bo‘ldi. Hammaga: “Chin yurakdan Rabbimiz Isoga sadoqatingizni saqlab qolinglar”, deb nasihat qildi.</div>
  <div id="24"><sup><a href="https://www.kitobook.com/compare/book/44/11/24/" title="сравнение переводов, параллельные ссылки">24</a></sup> U Muqaddas Ruhga va imonga to‘la, olijanob odam edi. Juda ko‘p odamlar Isoni Rabbim deb imonga keldilar.</div>
  <div id="25"><sup><a href="https://www.kitobook.com/compare/book/44/11/25/" title="сравнение переводов, параллельные ссылки">25</a></sup> Shundan keyin Barnabo Shoulni izlab Tarshishga ketdi. U Shoulni topgandan keyin, uni Antioxiyaga olib keldi.</div>
  <div id="26"><sup><a href="https://www.kitobook.com/compare/book/44/11/26/" title="сравнение переводов, параллельные ссылки">26</a></sup> Shunday qilib, Barnabo bilan Shoul bir yil davomida u yerdagi jamoat bilan bir joyga yig‘ilib, bir qancha odamlarga ta’lim berdilar. Shogirdlarga birinchi marta Antioxiya shahrida “masihiylar” deb nom berildi.</div>
  <div id="27"><sup><a href="https://www.kitobook.com/compare/book/44/11/27/" title="сравнение переводов, параллельные ссылки">27</a></sup> O‘sha paytda Quddusdan Antioxiyaga payg‘ambarlar keldilar.</div>
  <div id="28"><sup><a href="https://www.kitobook.com/compare/book/44/11/28/" title="сравнение переводов, параллельные ссылки">28</a></sup> Ulardan biri — Agav degani o‘rtaga chiqib, butun olamda qattiq ocharchilik bo‘lishini Muqaddas Ruh orqali bashorat qildi (uning bashorati Qaysar Klavdiy hukmronligi davrida yuz berdi).</div>
  <div id="29"><sup><a href="https://www.kitobook.com/compare/book/44/11/29/" title="сравнение переводов, параллельные ссылки">29</a></sup> Shogirdlar, imkonimiz boricha Yahudiyada yashaydigan imonli birodarlarimizga yordam jo‘natamiz, deb qaror qildilar.</div>
  <div id="30"><sup><a href="https://www.kitobook.com/compare/book/44/11/30/" title="сравнение переводов, параллельные ссылки">30</a></sup> Ular aytganlarini qilib, Barnabo va Shoul orqali Quddusdagi jamoat oqsoqollariga hadyalar yubordilar.</div>
</div>