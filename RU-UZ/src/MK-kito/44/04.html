<div itemprop="articleBody" class="text">
  <div id="1"><sup><a href="https://www.kitobook.com/compare/book/44/04/1/" title="сравнение переводов, параллельные ссылки">1</a></sup> Butrus bilan Yuhanno xalqqa gapirib turganlarida, bir necha ruhoniylar, Ma’bad mirshabboshisi va sadduqiy mazhabining ba’zi a’zolari keldilar.</div>
  <div id="2"><sup><a href="https://www.kitobook.com/compare/book/44/04/2/" title="сравнение переводов, параллельные ссылки">2</a></sup> Ularning qattiq jahli chiqqan edi, chunki bu ikkala havoriy xalqqa ta’lim berib, Iso o‘likdan tirildi, deb va’z qilayotgan edilar.</div>
  <div id="3"><sup><a href="https://www.kitobook.com/compare/book/44/04/3/" title="сравнение переводов, параллельные ссылки">3</a></sup> Ular ikkala havoriyni ushlab, vaqt kech bo‘lgani uchun ertasi kun ertalabgacha qamoqda saqladilar.</div>
  <div id="4"><sup><a href="https://www.kitobook.com/compare/book/44/04/4/" title="сравнение переводов, параллельные ссылки">4</a></sup> Ammo bu xabarni eshitganlarning ko‘pchiligi imonga keldi, imonlilar soni besh mingtaga ko‘paydi.</div>
  <div id="5"><sup><a href="https://www.kitobook.com/compare/book/44/04/5/" title="сравнение переводов, параллельные ссылки">5</a></sup> Keyingi kun Oliy kengash a’zolari — yo‘lboshchilar, oqsoqollar, Tavrot tafsirchilari Quddusda yig‘ildilar.</div>
  <div id="6"><sup><a href="https://www.kitobook.com/compare/book/44/04/6/" title="сравнение переводов, параллельные ссылки">6</a></sup> Oliy ruhoniy Hanan, Kayafa, Yuhanno, Iskandar va oliy ruhoniy oilasiga mansub bo‘lgan boshqa erkaklar yig‘inda ishitirok etdilar.</div>
  <div id="7"><sup><a href="https://www.kitobook.com/compare/book/44/04/7/" title="сравнение переводов, параллельные ссылки">7</a></sup> Ular ikkala havoriyni o‘rtaga turg‘izib qo‘yib, so‘radilar: — Buni qanday qudrat bilan, kimning nomidan qildingizlar?</div>
  <div id="8"><sup><a href="https://www.kitobook.com/compare/book/44/04/8/" title="сравнение переводов, параллельные ссылки">8</a></sup> Shunda Muqaddas Ruhga to‘lgan Butrus ularga shunday dedi: — Ey xalq yo‘lboshchilari, oqsoqollar!</div>
  <div id="9"><sup><a href="https://www.kitobook.com/compare/book/44/04/9/" title="сравнение переводов, параллельные ссылки">9</a></sup> Agar bir xasta odamga qilingan yaxshilik tufayli bizdan hisob talab qilayotgan bo‘lsangiz va bu odamning qanday qilib sog‘ayganini so‘rayotgan bo‘lsangiz,</div>
  <div id="10"><sup><a href="https://www.kitobook.com/compare/book/44/04/10/" title="сравнение переводов, параллельные ссылки">10</a></sup> sizlar, Isroil xalqi — hammalaringiz shuni bilib qo‘yinglarki, mana bu odam Nosiralik Iso Masih nomi bilan tamomila sog‘ayib, oldingizda turibdi. Isoni sizlar xochga mixlagan edingizlar, Xudo esa Uni o‘likdan tiriltirdi.</div>
  <div id="11"><sup><a href="https://www.kitobook.com/compare/book/44/04/11/" title="сравнение переводов, параллельные ссылки">11</a></sup> Axir, Iso to‘g‘risida Muqaddas Bitiklarda shunday yozilgan: “Siz, binokorlar, rad etgan tosh Binoning tamal toshi bo‘ldi.” Najot boshqa hech kimdan kelmaydi.</div>
  <div id="12"><sup><a href="https://www.kitobook.com/compare/book/44/04/12/" title="сравнение переводов, параллельные ссылки">12</a></sup> Uning nomi — butun olamda najot beradigan yagona nomdir.</div>
  <div id="13"><sup><a href="https://www.kitobook.com/compare/book/44/04/13/" title="сравнение переводов, параллельные ссылки">13</a></sup> Kengash a’zolari Butrus bilan Yuhannoning jasoratini ko‘rdilar va ularning o‘qimagan, oddiy odam ekanliklarini bilib, hayron qoldilar. Butrus bilan Yuhanno Isoning sheriklari ekanini angladilar.</div>
  <div id="14"><sup><a href="https://www.kitobook.com/compare/book/44/04/14/" title="сравнение переводов, параллельные ссылки">14</a></sup> Shifo topgan odam ham ikkala havoriy bilan birga turgan edi. Shuning uchun xalq yo‘lboshchilari va oqsoqollar uni ko‘rib, ikkovining gaplariga qarshi biron so‘z ayta olmadilar.</div>
  <div id="15"><sup><a href="https://www.kitobook.com/compare/book/44/04/15/" title="сравнение переводов, параллельные ссылки">15</a></sup> Shunday qilib, ular havoriylarga: “Majlisxonadan chiqinglar”, deb buyruq berdilar. So‘ngra o‘zaro muhokama qila boshladilar:</div>
  <div id="16"><sup><a href="https://www.kitobook.com/compare/book/44/04/16/" title="сравнение переводов, параллельные ссылки">16</a></sup> — Bu odamlarni nima qilamiz? Bu ajoyib mo‘jizani mana shu odamlar qilganini Quddusdagi har bir odam biladi, biz buni inkor eta olmaymiz.</div>
  <div id="17"><sup><a href="https://www.kitobook.com/compare/book/44/04/17/" title="сравнение переводов, параллельные ссылки">17</a></sup> Ammo bu xabar xalq orasida yanada yoyilib ketishining oldini olish uchun, bundan keyin Isoning nomi bilan hech kimga gapirmaysizlar, deb ularni ogohlantirib qo‘yamiz.</div>
  <div id="18"><sup><a href="https://www.kitobook.com/compare/book/44/04/18/" title="сравнение переводов, параллельные ссылки">18</a></sup> Shunday qilib, ular ikkovini chaqirdilar va: “Isoning nomi bilan umuman gapirmaysizlar yoki ta’lim bermaysizlar”, deb buyruq berdilar.</div>
  <div id="19"><sup><a href="https://www.kitobook.com/compare/book/44/04/19/" title="сравнение переводов, параллельные ссылки">19</a></sup> Butrus bilan Yuhanno esa ularga shunday javob qaytardilar: — Xudodan ko‘ra sizlarga itoat etsak, Xudoning nazarida to‘g‘ri bo‘ladimi? O‘zlaringiz xulosa chiqaraveringlar.</div>
  <div id="20"><sup><a href="https://www.kitobook.com/compare/book/44/04/20/" title="сравнение переводов, параллельные ссылки">20</a></sup> Biz esa ko‘rganlarimiz va eshitganlarimiz to‘g‘risida gapirmasdan tura olmaymiz.</div>
  <div id="21"><sup><a href="https://www.kitobook.com/compare/book/44/04/21/" title="сравнение переводов, параллельные ссылки">21</a></sup> Shunday qilib, Kengash a’zolari ularni oxirgi marta ogohlantirib, qo‘yib yubordilar. Ularni jazolash uchun hech qanday sabab topa olmagandilar, chunki butun xalq yuz bergan voqeani bilib, Xudoga hamdu sano aytardi.</div>
  <div id="22"><sup><a href="https://www.kitobook.com/compare/book/44/04/22/" title="сравнение переводов, параллельные ссылки">22</a></sup> Axir, mo‘jizali alomat tufayli shifo topgan odam qirq yildan oshiq vaqt davomida shol bo‘lgan edi.</div>
  <div id="23"><sup><a href="https://www.kitobook.com/compare/book/44/04/23/" title="сравнение переводов, параллельные ссылки">23</a></sup> Butrus bilan Yuhanno ozod bo‘lishlari bilanoq, do‘stlarining oldiga qaytib keldilar va bosh ruhoniylar bilan oqsoqollarning ularga aytgan gaplarini so‘zlab berdilar.</div>
  <div id="24"><sup><a href="https://www.kitobook.com/compare/book/44/04/24/" title="сравнение переводов, параллельные ссылки">24</a></sup> Do‘stlari bu gaplarni eshitganlaridan keyin, hammalari birgalikda baland ovozda Xudoga shunday deb ibodat qildilar: — Ey Egamiz! Sen yeru osmonni, dengizu ulardagi hamma narsalarni yaratgansan!</div>
  <div id="25"><sup><a href="https://www.kitobook.com/compare/book/44/04/25/" title="сравнение переводов, параллельные ссылки">25</a></sup> Quling — bobomiz Dovud orqali Muqaddas Ruhing bilan shunday degansan: Nega quturadi xalqlar?! Nega behuda fitna qilar elatlar?!</div>
  <div id="26"><sup><a href="https://www.kitobook.com/compare/book/44/04/26/" title="сравнение переводов, параллельные ссылки">26</a></sup> Egamizga va Uning Masihiga qarshi Zamin shohlari saf tortdilar, Hukmdorlar Unga qarshi birlashdilar.</div>
  <div id="27"><sup><a href="https://www.kitobook.com/compare/book/44/04/27/" title="сравнение переводов, параллельные ссылки">27</a></sup> Haqiqatan, Hirod bilan Pontiy Pilat g‘ayriyahudiylar va Isroil xalqi bilan birga bu shaharda Sening muqaddas quling, O‘zing Masih qilib tanlagan Isoga qarshi to‘plandilar.</div>
  <div id="28"><sup><a href="https://www.kitobook.com/compare/book/44/04/28/" title="сравнение переводов, параллельные ссылки">28</a></sup> Qudrating va xohish–irodang bilan O‘zing ilgaridan qaror qilgan hamma narsani ular ijro etdilar.</div>
  <div id="29"><sup><a href="https://www.kitobook.com/compare/book/44/04/29/" title="сравнение переводов, параллельные ссылки">29</a></sup> Endi, ey Egamiz, ularning tahdidlariga qara! Bu qullaring jasorat bilan Sening so‘zingni aytishlari uchun bizga imkon ber.</div>
  <div id="30"><sup><a href="https://www.kitobook.com/compare/book/44/04/30/" title="сравнение переводов, параллельные ссылки">30</a></sup> Qudratingni ko‘rsat, toki Muqaddas quling Iso nomi bilan xastalarga shifo beraylik, alomatlar va mo‘jizalar ko‘rsataylik.</div>
  <div id="31"><sup><a href="https://www.kitobook.com/compare/book/44/04/31/" title="сравнение переводов, параллельные ссылки">31</a></sup> Hammalari ibodat qilib bo‘lganlaridan keyin, ular yig‘ilib turgan joy silkindi. Hammalari Muqaddas Ruhga to‘lib, Xudoning so‘zini jasorat bilan gapiradigan bo‘ldilar.</div>
  <div id="32"><sup><a href="https://www.kitobook.com/compare/book/44/04/32/" title="сравнение переводов, параллельные ссылки">32</a></sup> Imonga kelganlar yakdil va hamjihat edilar. Ulardan birontasi o‘ziga qarashli biron narsani “Bu meniki”, deb aytmas, bor mol–mulklarini umumiy deb bilishardi.</div>
  <div id="33"><sup><a href="https://www.kitobook.com/compare/book/44/04/33/" title="сравнение переводов, параллельные ссылки">33</a></sup> Havoriylar buyuk qudrat bilan Rabbimiz Isoning tirilganiga guvohlik berardilar. Xudo ularning hammalariga mo‘l–ko‘l muruvvat ko‘rsatardi.</div>
  <div id="34"><sup><a href="https://www.kitobook.com/compare/book/44/04/34/" title="сравнение переводов, параллельные ссылки">34</a></sup> Imonlilarning orasida bironta muhtoj odam yo‘q edi. Dala yoki uy–joy egalari bor narsalarini sotardilar, sotuvdan tushgan mablag‘ni olib kelib,</div>
  <div id="35"><sup><a href="https://www.kitobook.com/compare/book/44/04/35/" title="сравнение переводов, параллельные ссылки">35</a></sup> havoriylarning ixtiyoriga berardilar. Pullar odamlarning ehtiyojiga qarab taqsimlanardi.</div>
  <div id="36"><sup><a href="https://www.kitobook.com/compare/book/44/04/36/" title="сравнение переводов, параллельные ссылки">36</a></sup> Imonlilar orasida levilardan bo‘lgan Yusuf ismli bir odam bor edi. U asli Kiprdan edi. Havoriylar unga Barnabo, ya’ni “dalda beruvchi” degan nom bergan edilar.</div>
  <div id="37"><sup><a href="https://www.kitobook.com/compare/book/44/04/37/" title="сравнение переводов, параллельные ссылки">37</a></sup> Yusuf ham dalasini sotib, pulini havoriylarga in’om qildi.</div>
</div>