<div itemprop="articleBody" class="text">
  <div id="1"><sup><a href="https://www.kitobook.com/compare/book/44/21/1/" title="сравнение переводов, параллельные ссылки">1</a></sup> Biz ular bilan xayrlashib, kemaga o‘tirdik va to‘g‘ri Kos oroliga keldik. Ertasi kuni Rodos oroliga, keyin esa Patara shahriga bordik.</div>
  <div id="2"><sup><a href="https://www.kitobook.com/compare/book/44/21/2/" title="сравнение переводов, параллельные ссылки">2</a></sup> U yerda biz Finikiyaga ketayotgan kemani topib, o‘sha kemada suzib ketdik.</div>
  <div id="3"><sup><a href="https://www.kitobook.com/compare/book/44/21/3/" title="сравнение переводов, параллельные ссылки">3</a></sup> Kiprga yaqinlashganimizda, bu orolni chap tomonimizda qoldirib, Suriyaga yo‘l oldik. Tirda kemadan yuk tushirmoqchi bo‘lganlari uchun, biz qirg‘oqda qoldik.</div>
  <div id="4"><sup><a href="https://www.kitobook.com/compare/book/44/21/4/" title="сравнение переводов, параллельные ссылки">4</a></sup> Isoning u yerdagi shogirdlarini qidirib topdik va ular bilan bir hafta qoldik. Ular Muqaddas Ruh qudrati bilan Pavlusga, Quddusga bormang, deb aytdilar.</div>
  <div id="5"><sup><a href="https://www.kitobook.com/compare/book/44/21/5/" title="сравнение переводов, параллельные ссылки">5</a></sup> Bu yerda vaqtimiz oxirlab qolgach, yo‘lga chiqib, safarimizni davom ettirdik. Imonlilarning hammasi, xotinlari va bola–chaqalari bilan birga bizni shahar tashqarisigacha kuzatib chiqdi. Dengiz bo‘yida tiz cho‘kib, ibodat qildik.</div>
  <div id="6"><sup><a href="https://www.kitobook.com/compare/book/44/21/6/" title="сравнение переводов, параллельные ссылки">6</a></sup> So‘ng bir– birimiz bilan xayrlashdik. Biz kemaga chiqdik, ular ham uylariga qaytib ketdilar.</div>
  <div id="7"><sup><a href="https://www.kitobook.com/compare/book/44/21/7/" title="сравнение переводов, параллельные ссылки">7</a></sup> Biz Tirdan sayohatni davom ettirib, Ptolemey shahriga keldik. U yerdagi imonlilarni ziyorat etib, bir kun yonlarida qoldik.</div>
  <div id="8"><sup><a href="https://www.kitobook.com/compare/book/44/21/8/" title="сравнение переводов, параллельные ссылки">8</a></sup> Ertasi kuni yo‘lga chiqib, Qaysariyaga keldik. Xushxabarchi Filippning uyiga borib unikida qoldik. Filipp oziq– ovqat taqsimlash uchun saylangan yetti kishidan biri edi.</div>
  <div id="9"><sup><a href="https://www.kitobook.com/compare/book/44/21/9/" title="сравнение переводов, параллельные ссылки">9</a></sup> Filippning to‘rtta turmushga chiqmagan qizi bo‘lib, ularga bashorat qilish in’omi berilgan edi.</div>
  <div id="10"><sup><a href="https://www.kitobook.com/compare/book/44/21/10/" title="сравнение переводов, параллельные ссылки">10</a></sup> U yerda bir necha kun bo‘lganimizdan keyin, Yahudiyadan Agav degan payg‘ambar keldi.</div>
  <div id="11"><sup><a href="https://www.kitobook.com/compare/book/44/21/11/" title="сравнение переводов, параллельные ссылки">11</a></sup> U bizning oldimizga keldi va Pavlusning kamarini olib, o‘zining oyoq–qo‘llarini bog‘ladi–da, shunday dedi: — MuqaddasRuh demoqda: mana bu kamarning egasini yahudiylar Quddusda xuddi shu singari bog‘lab, uni g‘ayriyahudiylar qo‘liga topshiradilar.</div>
  <div id="12"><sup><a href="https://www.kitobook.com/compare/book/44/21/12/" title="сравнение переводов, параллельные ссылки">12</a></sup> Bu gapni eshitganimizdan keyin biz ham, u yerdagi odamlar ham Pavlusga, Quddusga bormang, deb yalinib–yolvordik.</div>
  <div id="13"><sup><a href="https://www.kitobook.com/compare/book/44/21/13/" title="сравнение переводов, параллельные ссылки">13</a></sup> Shunda Pavlus quyidagicha javob berdi: — Nima qilyapsizlar? Nimaga yig‘lab, yuragimni siqyapsizlar? Men faqat oyoq–qo‘llarim bog‘lanishiga emas, balki Rabbimiz Isoning nomi uchun Quddusga borib o‘lishga ham tayyorman.</div>
  <div id="14"><sup><a href="https://www.kitobook.com/compare/book/44/21/14/" title="сравнение переводов, параллельные ссылки">14</a></sup> Biz Pavlusni ko‘ndira olmaganimizdan keyin, “Rabbimiz istaganiday bo‘lsin”, deb jim qoldik.</div>
  <div id="15"><sup><a href="https://www.kitobook.com/compare/book/44/21/15/" title="сравнение переводов, параллельные ссылки">15</a></sup> Bu yerda ma’lum vaqt bo‘lganimizdan keyin, biz tayyorgarligimizni ko‘rib, Quddusga yo‘l oldik.</div>
  <div id="16"><sup><a href="https://www.kitobook.com/compare/book/44/21/16/" title="сравнение переводов, параллельные ссылки">16</a></sup> Qaysariyadan Isoning ba’zi shogirdlari biz bilan birga bordilar. Ular bizni Isoning dastlabki shogirdlaridan bo‘lgan Kiprlik Minasonning uyiga olib keldilar. Biz uning xonadonida qoldik.</div>
  <div id="17"><sup><a href="https://www.kitobook.com/compare/book/44/21/17/" title="сравнение переводов, параллельные ссылки">17</a></sup> Quddusga kelganimizda, imonlilar bizni xursandchilik bilan qabul qildilar.</div>
  <div id="18"><sup><a href="https://www.kitobook.com/compare/book/44/21/18/" title="сравнение переводов, параллельные ссылки">18</a></sup> Keyingi kuni Pavlus biz bilan birga Yoqubni ko‘rgani bordi. Barcha jamoatoqsoqollari ham u yerda yig‘ilishgan edi.</div>
  <div id="19"><sup><a href="https://www.kitobook.com/compare/book/44/21/19/" title="сравнение переводов, параллельные ссылки">19</a></sup> Pavlus ular bilan salomlashgandan keyin, o‘zining xizmati orqali g‘ayriyahudiylar orasida Xudo qilgan ishlarni batafsil hikoya qilib berdi.</div>
  <div id="20"><sup><a href="https://www.kitobook.com/compare/book/44/21/20/" title="сравнение переводов, параллельные ссылки">20</a></sup> Ular bu gaplarni eshitib, Xudoga hamdu sano aytdilar. Keyin Pavlusga dedilar: — Birodarimiz Pavlus, ko‘rib turibsizki, yahudiylar orasida bir necha ming odam imonga kelgan. Ularning hammasi qonunga chin dildan o‘zlarini bag‘ishlaganlar.</div>
  <div id="21"><sup><a href="https://www.kitobook.com/compare/book/44/21/21/" title="сравнение переводов, параллельные ссылки">21</a></sup> Ularning eshitishicha, siz g‘ayriyahudiylar orasida yashayotgan hamma yahudiylarga, Musoning qonunidan voz kechinglar, bolalaringizni sunnat qilmanglar, yahudiylarning urf–odatlariga rioya qilmanglar, deb ta’lim bergan ekansiz.</div>
  <div id="22"><sup><a href="https://www.kitobook.com/compare/book/44/21/22/" title="сравнение переводов, параллельные ссылки">22</a></sup> Endi nima bo‘ladi? Sizning kelganingizni ular albatta eshitadilar.</div>
  <div id="23"><sup><a href="https://www.kitobook.com/compare/book/44/21/23/" title="сравнение переводов, параллельные ссылки">23</a></sup> Endi bizning aytganlarimizni qiling. Oramizda nazr atagan to‘rtta odam bor.</div>
  <div id="24"><sup><a href="https://www.kitobook.com/compare/book/44/21/24/" title="сравнение переводов, параллельные ссылки">24</a></sup> Shu odamlarni yoningizga olib, ular bilan birga poklanish marosimida ishtirok eting. Ular sochlarini oldirganlarida talab qilingan poklanish qurbonligining xarajatlarini o‘zingiz to‘lang. Shunday qilib, siz to‘g‘ringizda aytilgan gaplar haqiqat emasligini, siz esa Musoning qonuniga rioya qilgan holda yashayotganingizni hamma bilib oladi.</div>
  <div id="25"><sup><a href="https://www.kitobook.com/compare/book/44/21/25/" title="сравнение переводов, параллельные ссылки">25</a></sup> Imonli g‘ayriyahudiylarga kelsak, bir qancha vaqt oldin biz ularga maktub jo‘natib, quyidagi qarorimizni ma’lum qilgan edik: “Butlarga keltirilgan qurbonlik go‘shtini va qoni chiqarilmagan hayvon go‘shtini tanovul qilishdan hamda zinodan o‘zlaringizni tiyinglar.”</div>
  <div id="26"><sup><a href="https://www.kitobook.com/compare/book/44/21/26/" title="сравнение переводов, параллельные ссылки">26</a></sup> Ertasi kuni Pavlus o‘sha odamlarni yoniga olib, ular bilan birga o‘zini pokladi. So‘ng Ma’badga kirib, poklanish kunlari qachon tugashini, har bir odam uchun qachon qurbonlik keltirilishini e’lon qildi.</div>
  <div id="27"><sup><a href="https://www.kitobook.com/compare/book/44/21/27/" title="сравнение переводов, параллельные ссылки">27</a></sup> Yetti kunlik marosim oxirlab qolgan edi. Asiya viloyatidan kelgan yahudiylar Pavlusni Ma’badda ko‘rib qoldilar. Ular olomonni qayrab, Pavlusni ushladilar.</div>
  <div id="28"><sup><a href="https://www.kitobook.com/compare/book/44/21/28/" title="сравнение переводов, параллельные ссылки">28</a></sup> — Ey Isroil xalqi! Yordam beringlar! — deb shovqin soldi ular. — Manavi odam hamma joyda bizning xalqimizga, qonunimizga, Ma’badga qarshi ta’lim berib yuradi. Buning ustiga, u yunonlarni Ma’badga olib kelib, bu muqaddas joyni bulg‘adi!</div>
  <div id="29"><sup><a href="https://www.kitobook.com/compare/book/44/21/29/" title="сравнение переводов, параллельные ссылки">29</a></sup> Bunday deyishlariga sabab, bundan oldin ular Efeslik Trofimni shaharda Pavlus bilan birga ko‘rishgan bo‘lib, “Pavlus o‘sha g‘ayriyahudiyni Ma’badga olib kirdi”, deb o‘ylagan edilar.</div>
  <div id="30"><sup><a href="https://www.kitobook.com/compare/book/44/21/30/" title="сравнение переводов, параллельные ссылки">30</a></sup> Butun shahar oyoqqa turdi, xalq birgalashib harakatga keldi. Ular Pavlusni tutib, Ma’baddan sudrab chiqarib tashladilar. O‘sha zahoti Ma’bad eshiklari yopildi.</div>
  <div id="31"><sup><a href="https://www.kitobook.com/compare/book/44/21/31/" title="сравнение переводов, параллельные ссылки">31</a></sup> Olomon endi Pavlusni o‘ldirmoqchi bo‘lib turgan edi, Rim lashkarining mingboshisiga: “Butun Quddus oyoqqa turdi”, degan xabar yetib keldi.</div>
  <div id="32"><sup><a href="https://www.kitobook.com/compare/book/44/21/32/" title="сравнение переводов, параллельные ссылки">32</a></sup> Mingboshi o‘sha zahoti askarlari va yuzboshilarni olib, olomon tomonga yugurib ketdi. Olomon mingboshi bilan uning askarlarini ko‘rgach, Pavlusni kaltaklashni bas qildilar.</div>
  <div id="33"><sup><a href="https://www.kitobook.com/compare/book/44/21/33/" title="сравнение переводов, параллельные ссылки">33</a></sup> Mingboshi Pavlusning oldiga kelib, uni qamoqqa oldi va ikkita kishan bilan bog‘lashni buyurdi. So‘ngra u: “Bu odam kim? U nima qildi?” deb so‘radi.</div>
  <div id="34"><sup><a href="https://www.kitobook.com/compare/book/44/21/34/" title="сравнение переводов, параллельные ссылки">34</a></sup> Olomon orasidan ba’zilari bir nimalar deb shovqin soldi, boshqasi yana nimalardir dedi. G‘ala–g‘ovur bo‘lganidan mingboshi nima yuz berganini aniq bila olmadi. Shuning uchun u Pavlusni qal’aga olib borishni buyurdi.</div>
  <div id="35"><sup><a href="https://www.kitobook.com/compare/book/44/21/35/" title="сравнение переводов, параллельные ссылки">35</a></sup> Pavlus zinapoyaga kelganda, olomon shunchalik junbishga keldiki, askarlar Pavlusni ko‘tarib ketishlariga to‘g‘ri keldi.</div>
  <div id="36"><sup><a href="https://www.kitobook.com/compare/book/44/21/36/" title="сравнение переводов, параллельные ссылки">36</a></sup> Olomon Pavlusning ortidan ergashib: “Unga o‘lim!” deb shovqin solardi.</div>
  <div id="37"><sup><a href="https://www.kitobook.com/compare/book/44/21/37/" title="сравнение переводов, параллельные ссылки">37</a></sup> Askarlar Pavlusni qal’aga olib kirayotganlarida, u mingboshiga: “Sizga bir narsani aytsam mumkinmi?” dedi. — Yunoncha bilasanmi?! — deb hayron qoldi mingboshi. —</div>
  <div id="38"><sup><a href="https://www.kitobook.com/compare/book/44/21/38/" title="сравнение переводов, параллельные ссылки">38</a></sup> Bir qancha vaqt oldin isyon boshlab, to‘rt ming qurollangan kallakesarni sahroga olib chiqqan Misrlik mabodo sen emasmisan?</div>
  <div id="39"><sup><a href="https://www.kitobook.com/compare/book/44/21/39/" title="сравнение переводов, параллельные ссылки">39</a></sup> — Men yahudiyman, Kilikiyadagi Tarshish shahridanman, — dedi Pavlus. — O‘sha muhim shaharning fuqarosiman. Iltimos, xalqqa gapirishimga ijozat bering.</div>
  <div id="40"><sup><a href="https://www.kitobook.com/compare/book/44/21/40/" title="сравнение переводов, параллельные ссылки">40</a></sup> Mingboshi Pavlusga ijozat bergach, u zinapoyada turib, odamlarga qo‘li bilan: “Jim bo‘linglar!” degan ishorani qildi. Odamlar tinchlangandan keyin, Pavlus ularga oromiy tilida gapira boshladi:</div>
</div>