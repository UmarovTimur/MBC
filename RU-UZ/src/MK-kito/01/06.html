<div itemprop="articleBody" class="text">
  <div id="1"><sup><a href="https://www.kitobook.com/compare/book/01/06/1/" title="сравнение переводов, параллельные ссылки">1</a></sup> Yer yuzida insonlar borgan sari ko‘paya boshladi. Qizlar ham tug‘ilgan edi.</div>
  <div id="2"><sup><a href="https://www.kitobook.com/compare/book/01/06/2/" title="сравнение переводов, параллельные ссылки">2</a></sup> Ilohiy zotlar, bu qizlar chiroyli ekan, deb yoqtirganlarini o‘zlariga xotin qilib olaverdilar.</div>
  <div id="3"><sup><a href="https://www.kitobook.com/compare/book/01/06/3/" title="сравнение переводов, параллельные ссылки">3</a></sup> Shunda Egamiz aytdi: “Men ato etgan Ruh insonlar bilan abadiy qolmaydi, chunki ular o‘ladigan jonlardir. Kelgusida ular 120 yil umr ko‘rsin.”</div>
  <div id="4"><sup><a href="https://www.kitobook.com/compare/book/01/06/4/" title="сравнение переводов, параллельные ссылки">4</a></sup> O‘sha kunlarda, undan keyin ham bu olamda ulkan pahlavonlar yashadi. Ilohiy zotlar bilan ayol zotidan tug‘ilgan bu pahlavonlar qadimgi davrning buyuk qahramonlari, mashhur jangchilari bo‘lgan edilar.</div>
  <div id="5"><sup><a href="https://www.kitobook.com/compare/book/01/06/5/" title="сравнение переводов, параллельные ссылки">5</a></sup> Egamiz ko‘rdiki, yer yuzida inson zoti qilayotgan qabihliklar juda ham ko‘p ekan. Ularning ko‘nglida faqat qabih niyat bor ekan.</div>
  <div id="6"><sup><a href="https://www.kitobook.com/compare/book/01/06/6/" title="сравнение переводов, параллельные ссылки">6</a></sup> U yer yuzida insonlarni yaratganidan pushaymon bo‘ldi, yurakdan afsuslandi.</div>
  <div id="7"><sup><a href="https://www.kitobook.com/compare/book/01/06/7/" title="сравнение переводов, параллельные ссылки">7</a></sup> Egamiz aytdi: “O‘zim yaratgan inson zotini yer yuzidan qirib yuboraman. Men inson bilan birga hayvonlarni, sudralib yuruvchi jonivorlarni, hasharotlarni, qushlarni ham qiraman, ularni yaratganimdan pushaymon bo‘lyapman.”</div>
  <div id="8"><sup><a href="https://www.kitobook.com/compare/book/01/06/8/" title="сравнение переводов, параллельные ссылки">8</a></sup> Faqat Nuh Egamizning marhamatiga sazovor bo‘lgan edi.</div>
  <div id="9"><sup><a href="https://www.kitobook.com/compare/book/01/06/9/" title="сравнение переводов, параллельные ссылки">9</a></sup> Nuhning nasl–nasabi tarixi quyidagichadir. O‘sha davrda yer yuzidagi solih, benuqson odam faqat Nuh bo‘lib, Xudoga hamroh bo‘lib yashardi.</div>
  <div id="10"><sup><a href="https://www.kitobook.com/compare/book/01/06/10/" title="сравнение переводов, параллельные ссылки">10</a></sup> Nuhning Som, Xom, Yofas degan uchta o‘g‘li bor edi.</div>
  <div id="11"><sup><a href="https://www.kitobook.com/compare/book/01/06/11/" title="сравнение переводов, параллельные ссылки">11</a></sup> Endilikda yer yuzi Xudoning oldida axloqsizlikka, zo‘ravonlikka to‘lib–toshib ketgan edi.</div>
  <div id="12"><sup><a href="https://www.kitobook.com/compare/book/01/06/12/" title="сравнение переводов, параллельные ссылки">12</a></sup> Xudo ko‘rdiki, olam buzilib ketgan, yer yuzidagi jamiki insoniyat yo‘ldan ozgan edi.</div>
  <div id="13"><sup><a href="https://www.kitobook.com/compare/book/01/06/13/" title="сравнение переводов, параллельные ссылки">13</a></sup> Xudo Nuhga aytdi: “Men butun yer yuzidagi insonlarni qirib tashlashga qaror qildim. Chunki yer yuzi ularning dastidan zo‘ravonlikka to‘lib– toshdi. Endi ularni butun yer bilan birga yo‘q qilmoqchiman.</div>
  <div id="14"><sup><a href="https://www.kitobook.com/compare/book/01/06/14/" title="сравнение переводов, параллельные ссылки">14</a></sup> O‘zingga yaxshi qattiq yog‘ochdan kema yasa, kemaning ichida xonalar ham yasab, kemaning ichi–tashini qora saqich bilan suvab chiq.</div>
  <div id="15"><sup><a href="https://www.kitobook.com/compare/book/01/06/15/" title="сравнение переводов, параллельные ссылки">15</a></sup> Kemaning uzunligi 300 tirsak, kengligi 50 tirsak, balandligi 30 tirsak bo‘lsin.</div>
  <div id="16"><sup><a href="https://www.kitobook.com/compare/book/01/06/16/" title="сравнение переводов, параллельные ссылки">16</a></sup> Kemaning tomini yasaganingda, tom bilan kemaning devori oralig‘ida bir tirsak ochiq joy qoldir. Eshigini kemaning yon tomonidan yasa. Kemani uch qavatli qilib yasa.</div>
  <div id="17"><sup><a href="https://www.kitobook.com/compare/book/01/06/17/" title="сравнение переводов, параллельные ссылки">17</a></sup> Men yer yuzini to‘fonga bostirib, har qanday tirik jonzotni qirib tashlayman. Yer yuzidagi hamma narsa nobud bo‘ladi.</div>
  <div id="18"><sup><a href="https://www.kitobook.com/compare/book/01/06/18/" title="сравнение переводов, параллельные ссылки">18</a></sup> Sen bilan esa Men ahd qilaman. Sen kema ichiga kirasan, sen bilan birga o‘g‘illaring, xotining, kelinlaring ham kiradi.</div>
  <div id="19"><sup><a href="https://www.kitobook.com/compare/book/01/06/19/" title="сравнение переводов, параллельные ссылки">19</a></sup> Hayvonlarning har bir turidan bir juftdan — erkagi va urg‘ochisidan kema ichiga o‘zing bilan olib kirasan, toki to‘fon paytida ular sen bilan birga tirik qolsin.</div>
  <div id="20"><sup><a href="https://www.kitobook.com/compare/book/01/06/20/" title="сравнение переводов, параллельные ссылки">20</a></sup> Qushlarning, hayvonlarning, sudralib yuruvchi jonivorlarning va hasharotlarning har bir turidan juft–juft qilib, o‘zing bilan olib kirasan, toki ular tirik qolsin.</div>
  <div id="21"><sup><a href="https://www.kitobook.com/compare/book/01/06/21/" title="сравнение переводов, параллельные ссылки">21</a></sup> O‘zing bilan oziq– ovqatlarning har bir turidan g‘amlab ol. Oziq– ovqatlar oilang bilan barcha jonzotlarga yegulik bo‘ladi.”</div>
  <div id="22"><sup><a href="https://www.kitobook.com/compare/book/01/06/22/" title="сравнение переводов, параллельные ссылки">22</a></sup> Nuh hamma narsani Xudo amr etganday qildi.</div>
</div>