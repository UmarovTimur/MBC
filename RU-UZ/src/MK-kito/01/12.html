<div itemprop="articleBody" class="text">
  <div id="1"><sup><a href="https://www.kitobook.com/compare/book/01/12/1/" title="сравнение переводов, параллельные ссылки">1</a></sup> Shundan keyin Egamiz Ibromga dedi: “O‘z yurtingdan, qarindosh–urug‘laring oldidan — otang xonadonidan chiqib ket. Men senga bir yurtni ko‘rsataman, o‘sha yerga borasan.</div>
  <div id="2"><sup><a href="https://www.kitobook.com/compare/book/01/12/2/" title="сравнение переводов, параллельные ссылки">2</a></sup> Buyuk xalqning otasi qilaman seni, Baraka beraman senga, Ulug‘ qilaman sening nomingni, Baraka manbayi bo‘lursan sen.</div>
  <div id="3"><sup><a href="https://www.kitobook.com/compare/book/01/12/3/" title="сравнение переводов, параллельные ссылки">3</a></sup> Men baraka berurman seni duo qilganlarga, Seni la’natlaganlarni Men la’natlayman. Sen orqali baraka toparlar Yer yuzidagi jamiki xalqlar.”</div>
  <div id="4"><sup><a href="https://www.kitobook.com/compare/book/01/12/4/" title="сравнение переводов, параллельные ссылки">4</a></sup> Egamiz amr qilganday, Ibrom ketdi. Lut ham Ibrom bilan birga ketdi. Ibrom Xorondan chiqib ketganda, yetmish besh yoshda edi.</div>
  <div id="5"><sup><a href="https://www.kitobook.com/compare/book/01/12/5/" title="сравнение переводов, параллельные ссылки">5</a></sup> Ibrom xotini Sorayni, jiyani Lutni, Xoronda xizmatga olgan odamlarini boshlab, to‘plagan jamiki mol–mulkini olib, Kan’on yurtiga qarab yo‘lga tushdi. Nihoyat, ular Kan’on yurtiga yetib kelishdi.</div>
  <div id="6"><sup><a href="https://www.kitobook.com/compare/book/01/12/6/" title="сравнение переводов, параллельные ссылки">6</a></sup> Ibrom bu yurtda ko‘chib yurib, Shakam yaqinidagi Mo‘re nomli muqaddas eman daraxti yoniga yetib kelib to‘xtadi. O‘sha paytlarda bu yurtda Kan’on xalqi yashardi.</div>
  <div id="7"><sup><a href="https://www.kitobook.com/compare/book/01/12/7/" title="сравнение переводов, параллельные ссылки">7</a></sup> Shu yerda Egamiz Ibromga zohir bo‘lib: “Mana shu yurtni sening naslingga beraman”, dedi. Shunday qilib, Ibrom o‘ziga zohir bo‘lgan Egamizga atab o‘sha yerda qurbongoh qurdi.</div>
  <div id="8"><sup><a href="https://www.kitobook.com/compare/book/01/12/8/" title="сравнение переводов, параллельные ссылки">8</a></sup> Shundan so‘ng Ibrom Baytilning sharqidagi qirlarga yo‘l oldi. Baytil bilan Ay shaharlarining o‘rtasida chodir tikdi. Chodirdan g‘arb tomonda Baytil, sharq tomonda Ay shaharlari bor edi. Bu yerda u qurbongoh qurib, Egamizga sajda qildi.</div>
  <div id="9"><sup><a href="https://www.kitobook.com/compare/book/01/12/9/" title="сравнение переводов, параллельные ссылки">9</a></sup> Ibrom u joydan bu joyga ko‘chib, janubga — Nagav cho‘liga ketdi.</div>
  <div id="10"><sup><a href="https://www.kitobook.com/compare/book/01/12/10/" title="сравнение переводов, параллельные ссылки">10</a></sup> O‘sha paytda Kan’onda qahatchilik haddan ortiq avjiga chiqdi. Shuning uchun Ibrom, qahatchilik tugaguncha kutib turay, deb Misrga yo‘l oldi.</div>
  <div id="11"><sup><a href="https://www.kitobook.com/compare/book/01/12/11/" title="сравнение переводов, параллельные ссылки">11</a></sup> Ibrom Misr chegarasiga yaqinlashganda, xotini Sorayga dedi: — Sen juda ham go‘zal ayolsan.</div>
  <div id="12"><sup><a href="https://www.kitobook.com/compare/book/01/12/12/" title="сравнение переводов, параллельные ссылки">12</a></sup> Misrliklar seni ko‘rganlarida: “Manavi ayol — uning xotini”, deb aytishadi. Meni o‘ldirib, seni tirik qoldirishadi.</div>
  <div id="13"><sup><a href="https://www.kitobook.com/compare/book/01/12/13/" title="сравнение переводов, параллельные ссылки">13</a></sup> Sen, uning singlisiman, deb aytgin, toki sen tufayli Misrliklar menga yaxshi munosabatda bo‘lsinlar, jonimga rahm qilsinlar.</div>
  <div id="14"><sup><a href="https://www.kitobook.com/compare/book/01/12/14/" title="сравнение переводов, параллельные ссылки">14</a></sup> Ibrom Misrga kirib kelganda, Sorayning go‘zalligi hammaning og‘zida duv–duv gap bo‘ldi.</div>
  <div id="15"><sup><a href="https://www.kitobook.com/compare/book/01/12/15/" title="сравнение переводов, параллельные ссылки">15</a></sup> Saroy a’yonlari ham Sorayni ko‘rishgach, uni fir’avnga rosa maqtashdi. Shunday qilib, Sorayni fir’avnning haramiga olib kelishdi.</div>
  <div id="16"><sup><a href="https://www.kitobook.com/compare/book/01/12/16/" title="сравнение переводов, параллельные ссылки">16</a></sup> Fir’avn Soray tufayli Ibromga ham ko‘p muruvvat qildi: mol–qo‘y, eshaklar, qul va cho‘rilar, tuyalar in’om qildi.</div>
  <div id="17"><sup><a href="https://www.kitobook.com/compare/book/01/12/17/" title="сравнение переводов, параллельные ссылки">17</a></sup> Lekin fir’avn Sorayni olgani uchun, Egamiz fir’avnning xonadoniga dahshatli o‘lat kasalligi yubordi.</div>
  <div id="18"><sup><a href="https://www.kitobook.com/compare/book/01/12/18/" title="сравнение переводов, параллельные ссылки">18</a></sup> Fir’avn Ibromni chaqirtirib kelib, unga dedi: — Bu nima qilganing? Nima qilib qo‘yding meni? Nimaga Soray o‘zingning xotining ekanini menga aytmading?</div>
  <div id="19"><sup><a href="https://www.kitobook.com/compare/book/01/12/19/" title="сравнение переводов, параллельные ссылки">19</a></sup> Nimaga, u mening singlim, deb aytding? Bo‘lmasa men uni xotin qilib olmasdim–ku! Mana xotining, ol–da, ko‘zimdan yo‘qol!</div>
  <div id="20"><sup><a href="https://www.kitobook.com/compare/book/01/12/20/" title="сравнение переводов, параллельные ссылки">20</a></sup> Fir’avn o‘z odamlariga farmon bergan edi, ular Ibromni xotini, hamma odamlari va mol–mulki bilan birga yurtdan chiqarib yubordilar.</div>
</div>