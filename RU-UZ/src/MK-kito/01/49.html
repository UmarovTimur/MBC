<div itemprop="articleBody" class="text">
  <div id="1"><sup><a href="https://www.kitobook.com/compare/book/01/49/1/" title="сравнение переводов, параллельные ссылки">1</a></sup> Yoqub o‘g‘illarini huzuriga chorlab dedi: “Yonimga kelinglar, kelgusida sizlarga nima bo‘lishini aytay.</div>
  <div id="2"><sup><a href="https://www.kitobook.com/compare/book/01/49/2/" title="сравнение переводов, параллельные ссылки">2</a></sup> Keling, quloq soling, ey, Yoqub o‘g‘illari, Eshiting otangiz Isroilning so‘zlarini.</div>
  <div id="3"><sup><a href="https://www.kitobook.com/compare/book/01/49/3/" title="сравнение переводов, параллельные ссылки">3</a></sup> Ruben, sensan mening to‘ng‘ichim, Quvvatimning ilk mevasi, ham qudratim, Shuhratu qudratda yuksagi sensan.</div>
  <div id="4"><sup><a href="https://www.kitobook.com/compare/book/01/49/4/" title="сравнение переводов, параллельные ссылки">4</a></sup> Lekin dengiz to‘lqiniday betizginsan, Bundan keyin aslo ustun bo‘lmaysan. Otangning yotog‘iga sen kirding, To‘shagimga chiqib, uni bulg‘ading.</div>
  <div id="5"><sup><a href="https://www.kitobook.com/compare/book/01/49/5/" title="сравнение переводов, параллельные ссылки">5</a></sup> Shimo‘n bilan Levi hamtovoqlardir, Jabr–jafo quroli qilichlaridir.</div>
  <div id="6"><sup><a href="https://www.kitobook.com/compare/book/01/49/6/" title="сравнение переводов, параллельные ссылки">6</a></sup> Hech qachon sherik bo‘lmasman ularning fitnalariga, Aslo qo‘shilmasman ularning yig‘inlariga. Ular g‘azab ila o‘ldirdilar insonlarni, Rohatlanish uchun mayib qildilar ho‘kizlarni.</div>
  <div id="7"><sup><a href="https://www.kitobook.com/compare/book/01/49/7/" title="сравнение переводов, параллельные ссылки">7</a></sup> La’nat bo‘lsin ularning rahmsiz g‘azabiga, La’nat bo‘lsin ularning beayov zulmlariga! Tarqatib yuboraman ularni har tomonga, Yoqubning yurtida — Isroilning yurtida.</div>
  <div id="8"><sup><a href="https://www.kitobook.com/compare/book/01/49/8/" title="сравнение переводов, параллельные ссылки">8</a></sup> Ey, Yahudo, seni madh etar birodarlaring, G‘animlaring gardanida bo‘lar qo‘llaring. Senga ta’zim qilishar otangning o‘g‘illari.</div>
  <div id="9"><sup><a href="https://www.kitobook.com/compare/book/01/49/9/" title="сравнение переводов, параллельные ссылки">9</a></sup> Yahudo sherning bolasiga o‘xshar, O‘g‘lim, ovdan qaytib kelding sen, Sherdek cho‘kib, cho‘zilib yotarsan. Seni uyg‘otmoqqa kim jur’at etar?!</div>
  <div id="10"><sup><a href="https://www.kitobook.com/compare/book/01/49/10/" title="сравнение переводов, параллельные ссылки">10</a></sup> Yahudoning qo‘lidan ketmas saltanat hassasi, Uning naslida qolar saltanat tamg‘asi, Xalqlar unga o‘lpon keltirarlar, Unga itoat etib ta’zim qilarlar.</div>
  <div id="11"><sup><a href="https://www.kitobook.com/compare/book/01/49/11/" title="сравнение переводов, параллельные ссылки">11</a></sup> Eshagini u doim bog‘laydi tokka, Xo‘tikchani — tok novdasiga. Sharobda yuvadi kiyimlarini A’lo sharobda — ko‘ylaklarini.</div>
  <div id="12"><sup><a href="https://www.kitobook.com/compare/book/01/49/12/" title="сравнение переводов, параллельные ссылки">12</a></sup> Sharobdan ham qora ko‘zlari, Sutdan ham oppoq tishlari.</div>
  <div id="13"><sup><a href="https://www.kitobook.com/compare/book/01/49/13/" title="сравнение переводов, параллельные ссылки">13</a></sup> Zabulun o‘rnashadi dengiz bo‘yida, Kemalarga u bandargoh bo‘lajak. Uning chegarasi Sidongacha borajak.</div>
  <div id="14"><sup><a href="https://www.kitobook.com/compare/book/01/49/14/" title="сравнение переводов, параллельные ссылки">14</a></sup> Issaxor qo‘rada o‘rnashib yotgan, Kuchli eshakka o‘xshar.</div>
  <div id="15"><sup><a href="https://www.kitobook.com/compare/book/01/49/15/" title="сравнение переводов, параллельные ссылки">15</a></sup> Ko‘rsaki, o‘rnashgan yeri naqadar yaxshi, Juda yoqimli ekan bu joylar. Yukni ko‘tarmak chun yelkasin tutdi, Og‘ir mehnatga u qul bo‘lib qoldi.</div>
  <div id="16"><sup><a href="https://www.kitobook.com/compare/book/01/49/16/" title="сравнение переводов, параллельные ссылки">16</a></sup> Isroil qabilasining bittasi bo‘lib, Dan o‘z xalqini hukm qiladi.</div>
  <div id="17"><sup><a href="https://www.kitobook.com/compare/book/01/49/17/" title="сравнение переводов, параллельные ссылки">17</a></sup> Dan yo‘lda yotgan bir ilon bo‘ladi, So‘qmoqda cho‘zilib yotgan zaharli ilon. Otlarning to‘pig‘ini u chaqib olar, Chavandoz yiqilar, chalqancha tushar.</div>
  <div id="18"><sup><a href="https://www.kitobook.com/compare/book/01/49/18/" title="сравнение переводов, параллельные ссылки">18</a></sup> Sendan najot kutarman, ey, Egam!</div>
  <div id="19"><sup><a href="https://www.kitobook.com/compare/book/01/49/19/" title="сравнение переводов, параллельные ссылки">19</a></sup> Gadni talab ketadi bosqinchilar, Gad ularning izidan bostirib borar.</div>
  <div id="20"><sup><a href="https://www.kitobook.com/compare/book/01/49/20/" title="сравнение переводов, параллельные ссылки">20</a></sup> Osher tansiq taom yetishtirar, Shohona noz–ne’matlar tayyorlar.</div>
  <div id="21"><sup><a href="https://www.kitobook.com/compare/book/01/49/21/" title="сравнение переводов, параллельные ссылки">21</a></sup> Naftali ozod yurgan ohuga o‘xshar, Ajoyib ohuchalar dunyoga keltirar.</div>
  <div id="22"><sup><a href="https://www.kitobook.com/compare/book/01/49/22/" title="сравнение переводов, параллельные ссылки">22</a></sup> Yusuf o‘xshar serhosil tokka — Buloq bo‘yidagi serhosil uzumga. Uning novdalari devordan oshib o‘tar.</div>
  <div id="23"><sup><a href="https://www.kitobook.com/compare/book/01/49/23/" title="сравнение переводов, параллельные ссылки">23</a></sup> Rahmsiz kamonchilar unga hujum qilishdi, O‘q otishdi unga, qattiq siqishdi.</div>
  <div id="24"><sup><a href="https://www.kitobook.com/compare/book/01/49/24/" title="сравнение переводов, параллельные ссылки">24</a></sup> Lekin Yusufning kamoni tarang tortildi, Uning qo‘llari ham chaqqonlashdi Yoqubning Qudratli Xudosi kuchi tufayli, Isroilning Cho‘poni, Qoyasi tufayli.</div>
  <div id="25"><sup><a href="https://www.kitobook.com/compare/book/01/49/25/" title="сравнение переводов, параллельные ссылки">25</a></sup> Otangning Xudosi senga madad bergay, Qodir Xudo senga marhamat ko‘rsatgay Yuqoridagi osmon barakalari ila, Yer qa’ridan chiqqan suvning barakalari ila, Ona ko‘kragiyu pushtining barakasi ila.</div>
  <div id="26"><sup><a href="https://www.kitobook.com/compare/book/01/49/26/" title="сравнение переводов, параллельные ссылки">26</a></sup> Abadiy tog‘lar barakasidan ham, Va qadim tepaliklar ne’matidan ham, Otangning duolari kuchlidir. Bu barakalar Yusufga nasib etur, Birodarlari ichra u yo‘lboshchi bo‘lur.</div>
  <div id="27"><sup><a href="https://www.kitobook.com/compare/book/01/49/27/" title="сравнение переводов, параллельные ссылки">27</a></sup> Benyamin och bo‘riga o‘xshar, Sabohda u o‘ljasini yamlab yutar, Oqshomda u topganini bo‘lishar.”</div>
  <div id="28"><sup><a href="https://www.kitobook.com/compare/book/01/49/28/" title="сравнение переводов, параллельные ссылки">28</a></sup> Isroilning o‘n ikki qabilasi ana shular bo‘lib, otasi ularni duo qilganda, yuqoridagi so‘zlarni aytgan edi. Har birini o‘ziga loyiq tarzda duo qildi.</div>
  <div id="29"><sup><a href="https://www.kitobook.com/compare/book/01/49/29/" title="сравнение переводов, параллельные ссылки">29</a></sup> Shundan so‘ng Yoqub o‘g‘illariga vasiyat qildi: — Mening kunim bitib boryapti. Meni Xet xalqidan Efro‘nning dalasidagi g‘orga — ota– bobolarim yoniga dafn qilinglar.</div>
  <div id="30"><sup><a href="https://www.kitobook.com/compare/book/01/49/30/" title="сравнение переводов, параллельные ссылки">30</a></sup> O‘sha g‘or Kan’on yurtida, Mamre sharqida joylashgan Maxpaladagi dalada. Ibrohim bu dalani Efro‘ndan qabriston uchun sotib olgan.</div>
  <div id="31"><sup><a href="https://www.kitobook.com/compare/book/01/49/31/" title="сравнение переводов, параллельные ссылки">31</a></sup> U yerga bobom Ibrohim bilan buvim Sora dafn qilingan, Otam Is’hoq bilan onam Rivqo ham u yerga dafn qilingan. U yerga men Leaxni dafn qilganman.</div>
  <div id="32"><sup><a href="https://www.kitobook.com/compare/book/01/49/32/" title="сравнение переводов, параллельные ссылки">32</a></sup> Bobom Ibrohim Xet xalqidan sotib olgan g‘or o‘shadir.</div>
  <div id="33"><sup><a href="https://www.kitobook.com/compare/book/01/49/33/" title="сравнение переводов, параллельные ссылки">33</a></sup> Yoqub o‘g‘illariga vasiyat qilib bo‘lgach, yana to‘shagiga yotdi–yu, joni uzilib, ota–bobolari yoniga ketdi.</div>
</div>