<div itemprop="articleBody" class="text">
  <div id="1"><sup><a href="https://www.kitobook.com/compare/book/01/14/1/" title="сравнение переводов, параллельные ссылки">1</a></sup> O‘sha paytda quyidagi shohlar bo‘lgan edi: Shinar shohi Omrafil, Elazar shohi Oriyox, Elam shohi Kado‘rlamar, Go‘yim shohi Tidol.</div>
  <div id="2"><sup><a href="https://www.kitobook.com/compare/book/01/14/2/" title="сравнение переводов, параллельные ссылки">2</a></sup> O‘sha to‘rtala shoh quyidagi beshta shohga qarshi urush ochdilar: Sado‘m shohi Beraga, G‘amo‘ra shohi Birshaga, Adma shohi Shinavga, Zavo‘yim shohi Shemoverga va Belax shohiga. (Belax hozir Zo‘var, deb yuritiladi.)</div>
  <div id="3"><sup><a href="https://www.kitobook.com/compare/book/01/14/3/" title="сравнение переводов, параллельные ссылки">3</a></sup> Ana shu beshta shoh ittifoq tuzib, Siddim vodiysida kuchlarini birlashtirdilar. (Siddim vodiysi hozirgi O‘lik dengizdir.)</div>
  <div id="4"><sup><a href="https://www.kitobook.com/compare/book/01/14/4/" title="сравнение переводов, параллельные ссылки">4</a></sup> Bu shohlar o‘n ikki yil davomida Kado‘rlamarga qaram bo‘lib keldilar. O‘n uchinchi yili unga qarshi isyon ko‘tardilar.</div>
  <div id="5"><sup><a href="https://www.kitobook.com/compare/book/01/14/5/" title="сравнение переводов, параллельные ссылки">5</a></sup> Bir yildan keyin Kado‘rlamar va uning ittifoqchilari lashkarlari bilan kelib, Ashtaro‘t–Karnayimdagi Rafa xalqini, Xomdagi Zuz xalqini, Xiratayim tekisligidagi Eyim xalqini,</div>
  <div id="6"><sup><a href="https://www.kitobook.com/compare/book/01/14/6/" title="сравнение переводов, параллельные ссылки">6</a></sup> Seir tog‘laridagi Xorim xalqini cho‘lning chetidagi El– Porongacha ta’qib qilib borib, mag‘lub qildilar.</div>
  <div id="7"><sup><a href="https://www.kitobook.com/compare/book/01/14/7/" title="сравнение переводов, параллельные ссылки">7</a></sup> So‘ngra ular orqaga qaytib, En–Mishpat shahriga keldilar va Omoleklarning butun yerlarini, shuningdek, Xazazon–Tamarda yashayotgan Amor xalqini qo‘lga oldilar. (En–Mishpat hozir Kadesh, deb yuritiladi.)</div>
  <div id="8"><sup><a href="https://www.kitobook.com/compare/book/01/14/8/" title="сравнение переводов, параллельные ссылки">8</a></sup> Sado‘m, G‘amo‘ra, Adma, Zavo‘yim va Belax (ya’ni Zo‘var) shohlari o‘z lashkarlarini Siddim vodiysida saf torttirib,</div>
  <div id="9"><sup><a href="https://www.kitobook.com/compare/book/01/14/9/" title="сравнение переводов, параллельные ссылки">9</a></sup> Elam shohi Kado‘rlamarning va Go‘yim, Shinar va Elazar shohlarining lashkarlariga qarshi jangga tayyor qilib qo‘ydilar. Xullas, to‘rtta shoh beshta shohga qarshi otlandi.</div>
  <div id="10"><sup><a href="https://www.kitobook.com/compare/book/01/14/10/" title="сравнение переводов, параллельные ссылки">10</a></sup> Vodiyda qora saqich to‘ldirilgan chuqurlar ko‘p edi. Sado‘m va G‘amo‘ra shohlari qochib ketayotganlarida, ba’zi lashkarlari o‘sha chuqurlarga yiqilib tushdilar. Tirik qolganlari tog‘larga qochib qutulib qoldilar.</div>
  <div id="11"><sup><a href="https://www.kitobook.com/compare/book/01/14/11/" title="сравнение переводов, параллельные ссылки">11</a></sup> Shunday qilib, bosqinchilar Sado‘m va G‘amo‘rani talon–taroj qilib, u yerdagi hamma boyliklarni, g‘amlab qo‘yilgan oziq–ovqatlarini olib, o‘z yo‘llariga ketdilar.</div>
  <div id="12"><sup><a href="https://www.kitobook.com/compare/book/01/14/12/" title="сравнение переводов, параллельные ссылки">12</a></sup> Ibromning jiyani Lut Sado‘mda yashayotgan edi. Bosqinchilar Lutning o‘zini asirga olib, uning ham bor narsasini tortib oldilar.</div>
  <div id="13"><sup><a href="https://www.kitobook.com/compare/book/01/14/13/" title="сравнение переводов, параллельные ссылки">13</a></sup> Bir odam bosqinchilardan qutulib, ibroniy Ibromning yoniga qochib bordi va bo‘lgan voqeani unga so‘zlab berdi. Ibrom bu paytda Amor xalqidan bo‘lgan Mamre degan odamning emanzori yonida chodir tikkan edi. Mamre va uning Eshko‘l, Onar degan ukalari Ibromning ittifoqchilari edilar.</div>
  <div id="14"><sup><a href="https://www.kitobook.com/compare/book/01/14/14/" title="сравнение переводов, параллельные ссылки">14</a></sup> Ibrom Lutning asirga olinganini eshitgach, o‘z xonadonida tug‘ilgan hamma qurolli odamlarni to‘pladi. Ular 318 kishi edi. U Kado‘rlamarning lashkari ortidan quvib, Dan shahrida ularga yetib oldi.</div>
  <div id="15"><sup><a href="https://www.kitobook.com/compare/book/01/14/15/" title="сравнение переводов, параллельные ссылки">15</a></sup> Ibrom o‘sha yerda odamlarini guruhlarga bo‘lib, tunda har tomondan ularga hujum qildi. Kado‘rlamarning lashkari qochdi, lekin Ibrom ularni Damashqning shimolidagi Xo‘vax shahrigacha quvlab bordi.</div>
  <div id="16"><sup><a href="https://www.kitobook.com/compare/book/01/14/16/" title="сравнение переводов, параллельные ссылки">16</a></sup> Ibrom bilan uning ittifoqchilari hamma narsani — o‘lja olingan narsalarni, Ibromning jiyani Lutni va uning mol–mulkini, ayollarni va boshqa asirlarni qaytarib olib keldilar.</div>
  <div id="17"><sup><a href="https://www.kitobook.com/compare/book/01/14/17/" title="сравнение переводов, параллельные ссылки">17</a></sup> Ibrom Kado‘rlamar va uning ittifoqchilari ustidan g‘alaba qilib qaytib kelayotganda, Sado‘m shohi uni kutib olgani Shovey soyligiga keldi. (Shovey soyligi Shoh soyligi, deb ham atalgan.)</div>
  <div id="18"><sup><a href="https://www.kitobook.com/compare/book/01/14/18/" title="сравнение переводов, параллельные ссылки">18</a></sup> Salim shohi Maliksidiq non va sharob olib chiqdi. U Xudoyi Taoloningruhoniysi ham edi.</div>
  <div id="19"><sup><a href="https://www.kitobook.com/compare/book/01/14/19/" title="сравнение переводов, параллельные ссылки">19</a></sup> Maliksidiq Ibromni shunday deb duo qildi: “Yeru ko‘kni yaratgan Xudoyi Taolo Ibromga baraka bersin.</div>
  <div id="20"><sup><a href="https://www.kitobook.com/compare/book/01/14/20/" title="сравнение переводов, параллельные ссылки">20</a></sup> Yovlaringni qo‘lingga bergan Xudoyi Taologa Hamdu sanolar bo‘lsin.” Ibrom qaytarib olib kelgan hamma narsaning o‘ndan birini Maliksidiqqa berdi.</div>
  <div id="21"><sup><a href="https://www.kitobook.com/compare/book/01/14/21/" title="сравнение переводов, параллельные ссылки">21</a></sup> So‘ngra Sado‘m shohi Bera Ibromga shunday dedi: — Odamlarimni o‘zimga qaytarib bersang bo‘ldi, qaytarib olib kelgan hamma narsani o‘zingga olaver.</div>
  <div id="22"><sup><a href="https://www.kitobook.com/compare/book/01/14/22/" title="сравнение переводов, параллельные ссылки">22</a></sup> Lekin Ibrom Sado‘m shohiga shunday javob berdi: — Yeru ko‘kni yaratgan Xudoyi Taolo — Egamiz haqi qasam ichib aytamanki,</div>
  <div id="23"><sup><a href="https://www.kitobook.com/compare/book/01/14/23/" title="сравнение переводов, параллельные ссылки">23</a></sup> men sening birorta cho‘pingni yoki chorig‘ingning ipini ham olmayman. Aks holda: “Ibromni men boy qilganman”, deb aytishing mumkin.</div>
  <div id="24"><sup><a href="https://www.kitobook.com/compare/book/01/14/24/" title="сравнение переводов, параллельные ссылки">24</a></sup> Yigitlarimning yeb–ichganidan tashqari, men sendan hech narsa olmayman. Men bilan birga borgan ittifoqchilarim Onar, Eshko‘l va Mamre ham o‘zlarining ulushlarini olishsin.</div>
</div>