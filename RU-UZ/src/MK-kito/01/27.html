<div itemprop="articleBody" class="text">
  <div id="1"><sup><a href="https://www.kitobook.com/compare/book/01/27/1/" title="сравнение переводов, параллельные ссылки">1</a></sup> Is’hoq qaridi, ko‘zlari xiralashib, ko‘rmay qolganda, katta o‘g‘li Esovni chaqirdi: — O‘g‘lim! — Labbay, otajon! — deb javob berdi Esov.</div>
  <div id="2"><sup><a href="https://www.kitobook.com/compare/book/01/27/2/" title="сравнение переводов, параллельные ссылки">2</a></sup> — Ko‘rib turibsan, men qarib qoldim. To‘satdan o‘lib qolishim mumkin.</div>
  <div id="3"><sup><a href="https://www.kitobook.com/compare/book/01/27/3/" title="сравнение переводов, параллельные ссылки">3</a></sup> Endi yoyingni, o‘qlaringni olib, dalaga chiq, menga bironta hayvonni ovlab kel.</div>
  <div id="4"><sup><a href="https://www.kitobook.com/compare/book/01/27/4/" title="сравнение переводов, параллельные ссылки">4</a></sup> Keyin men yaxshi ko‘radigan bironta mazali taom tayyorlab keltir. Men taomni yeb, o‘limimdan oldin seni duo qilayin.</div>
  <div id="5"><sup><a href="https://www.kitobook.com/compare/book/01/27/5/" title="сравнение переводов, параллельные ссылки">5</a></sup> Is’hoq o‘g‘li Esovga gapirayotganda, Rivqo eshitib turgan edi. Esov dalaga ovga ketganda,</div>
  <div id="6"><sup><a href="https://www.kitobook.com/compare/book/01/27/6/" title="сравнение переводов, параллельные ссылки">6</a></sup> Rivqo o‘g‘li Yoqubga dedi: — Akang Esovga otangning aytgan gapini eshitib qoldim:</div>
  <div id="7"><sup><a href="https://www.kitobook.com/compare/book/01/27/7/" title="сравнение переводов, параллельные ссылки">7</a></sup> Otang unga: “Menga bironta hayvon ovlab kel, men yaxshi ko‘radigan bironta mazali taom tayyorlagin, taomni yeb, o‘limimdan oldin Egam oldida seni duo qilayin”, dedi.</div>
  <div id="8"><sup><a href="https://www.kitobook.com/compare/book/01/27/8/" title="сравнение переводов, параллельные ссылки">8</a></sup> Endi mening gaplarimni yaxshilab eshit, aytganimni qil, o‘g‘lim.</div>
  <div id="9"><sup><a href="https://www.kitobook.com/compare/book/01/27/9/" title="сравнение переводов, параллельные ссылки">9</a></sup> Suruvga borib, menga ikkita uloqchani tanlab olib kel. Uloqchalardan otang yaxshi ko‘radigan mazali taom tayyorlab beray.</div>
  <div id="10"><sup><a href="https://www.kitobook.com/compare/book/01/27/10/" title="сравнение переводов, параллельные ссылки">10</a></sup> Sen taomni otangning oldiga olib kirib, unga yegizgin, toki otang o‘limidan oldin seni duo qilsin.</div>
  <div id="11"><sup><a href="https://www.kitobook.com/compare/book/01/27/11/" title="сравнение переводов, параллельные ссылки">11</a></sup> — Onajon, bilasiz–ku o‘zingiz, akam Esov serjun, mening terim esa silliq, — dedi Yoqub Rivqoga.</div>
  <div id="12"><sup><a href="https://www.kitobook.com/compare/book/01/27/12/" title="сравнение переводов, параллельные ссылки">12</a></sup> — Mabodo otam meni paypaslab ushlab ko‘rsa, nima bo‘ladi? Aldayotganimni otam bilib qoladi. Otam meni duo qilish o‘rniga la’natlaydi.</div>
  <div id="13"><sup><a href="https://www.kitobook.com/compare/book/01/27/13/" title="сравнение переводов, параллельные ссылки">13</a></sup> — O‘sha la’nat menga kelsin, bolaginam, — dedi Rivqo. — Endi aytganimni qil, bor, uloqchalarni olib kel.</div>
  <div id="14"><sup><a href="https://www.kitobook.com/compare/book/01/27/14/" title="сравнение переводов, параллельные ссылки">14</a></sup> Yoqub onasining buyrug‘iga itoat etib, ikkita uloqchani olib keldi. Rivqo uloqchalardan Is’hoq yaxshi ko‘rgan mazali taom tayyorladi.</div>
  <div id="15"><sup><a href="https://www.kitobook.com/compare/book/01/27/15/" title="сравнение переводов, параллельные ссылки">15</a></sup> So‘ng u Esovning uydagi yaxshi kiyimlarini oldi–da, Yoqubga kiygizdi.</div>
  <div id="16"><sup><a href="https://www.kitobook.com/compare/book/01/27/16/" title="сравнение переводов, параллельные ссылки">16</a></sup> Uloqchalarning terisini Yoqubning qo‘llariga va bo‘ynining tuksiz joylariga o‘radi.</div>
  <div id="17"><sup><a href="https://www.kitobook.com/compare/book/01/27/17/" title="сравнение переводов, параллельные ссылки">17</a></sup> O‘zi tayyorlagan mazali taom bilan nonni o‘g‘li Yoqubning qo‘liga berdi.</div>
  <div id="18"><sup><a href="https://www.kitobook.com/compare/book/01/27/18/" title="сравнение переводов, параллельные ссылки">18</a></sup> Shunday qilib, Yoqub lagan to‘la taomni otasining oldiga olib kirdi. — Assalomu alaykum, otajon! — Va alaykum assalom! Qaysi biringsan, o‘g‘lim, Esovmisan, Yoqubmisan?</div>
  <div id="19"><sup><a href="https://www.kitobook.com/compare/book/01/27/19/" title="сравнение переводов, параллельные ссылки">19</a></sup> — To‘ng‘ichingiz Esovman, — dedi Yoqub otasiga. — Aytganingizni qildim, mana, ovimdan siz yaxshi ko‘rgan taom tayyorladim. Turing, yeb, meni duo qiling.</div>
  <div id="20"><sup><a href="https://www.kitobook.com/compare/book/01/27/20/" title="сравнение переводов, параллельные ссылки">20</a></sup> Is’hoq o‘g‘liga: — Darrov topib keldingmi, o‘g‘lim? — dedi. — Egangiz Xudo yo‘limni o‘ngladi, — deb javob berdi Yoqub.</div>
  <div id="21"><sup><a href="https://www.kitobook.com/compare/book/01/27/21/" title="сравнение переводов, параллельные ссылки">21</a></sup> Shundan keyin Is’hoq Yoqubga dedi: — Yaqinroq kel–chi, o‘g‘lim, ushlab ko‘ray– chi, haqiqatan ham o‘g‘lim Esovmisan yoki yo‘qmi, bilayin.</div>
  <div id="22"><sup><a href="https://www.kitobook.com/compare/book/01/27/22/" title="сравнение переводов, параллельные ссылки">22</a></sup> Yoqub otasiga yaqinroq bordi. Is’hoq uni paypaslab: — Ovoz — Yoqubning ovozi, qo‘llar esa Esovning qo‘llari, — dedi.</div>
  <div id="23"><sup><a href="https://www.kitobook.com/compare/book/01/27/23/" title="сравнение переводов, параллельные ссылки">23</a></sup> Yoqubning qo‘llari Esovning qo‘llariga o‘xshab serjun tuyulgani uchun, Is’hoq uni tanimadi. Shuning uchun Is’hoq Yoqubni duo qilishga chog‘landi–yu, lekin yana so‘radi:</div>
  <div id="24"><sup><a href="https://www.kitobook.com/compare/book/01/27/24/" title="сравнение переводов, параллельные ссылки">24</a></sup> — Sen haqiqatan o‘g‘lim Esovmisan? — Ha, Esovman, — deb javob berdi u.</div>
  <div id="25"><sup><a href="https://www.kitobook.com/compare/book/01/27/25/" title="сравнение переводов, параллельные ссылки">25</a></sup> Shundan keyin Is’hoq: — Endi taomni keltir, — dedi. — Taomingdan yeb, seni duo qilayin. Yoqub taomni otasiga keltirib berdi. Is’hoq taomni yeb bo‘lgach, Yoqub unga sharob keltirdi. Is’hoq sharobni ham ichdi.</div>
  <div id="26"><sup><a href="https://www.kitobook.com/compare/book/01/27/26/" title="сравнение переводов, параллельные ссылки">26</a></sup> So‘ngra Is’hoq unga: — Yaqinroq kelib, meni o‘p, o‘g‘lim, — dedi.</div>
  <div id="27"><sup><a href="https://www.kitobook.com/compare/book/01/27/27/" title="сравнение переводов, параллельные ссылки">27</a></sup> Yoqub yaqinlashib, otasini o‘pdi. Is’hoq uning kiyimlari hidini iskab, shunday duo qildi: “O, o‘g‘limning yoqimli hidi Egam marhamat qilgan Dalaning hidiga o‘xshar.</div>
  <div id="28"><sup><a href="https://www.kitobook.com/compare/book/01/27/28/" title="сравнение переводов, параллельные ссылки">28</a></sup> Xudoyim yog‘dirsin senga Osmon shabnamini, Bersin yerning unumdor tuprog‘ini, Mo‘l–ko‘l don va sharobni.</div>
  <div id="29"><sup><a href="https://www.kitobook.com/compare/book/01/27/29/" title="сравнение переводов, параллельные ссылки">29</a></sup> Xizmat qilsin senga xalqlar, Ta’zim qilsin senga el–uluslar. Hukmron bo‘lgin qarindoshlaring ustidan, Ta’zim qilsin onangning nasli senga. Seni la’natlagan la’nati bo‘lsin, Seni duo qilgan baraka topsin.”</div>
  <div id="30"><sup><a href="https://www.kitobook.com/compare/book/01/27/30/" title="сравнение переводов, параллельные ссылки">30</a></sup> Is’hoq Yoqubni duo qilib bo‘lishi bilanoq, Yoqub otasi huzuridan endi chiqqan ham ediki, akasi Esov ovdan qaytib kelib qoldi.</div>
  <div id="31"><sup><a href="https://www.kitobook.com/compare/book/01/27/31/" title="сравнение переводов, параллельные ссылки">31</a></sup> U ham mazali taom tayyorlab, otasi oldiga olib kirdi. — Otajon, turing, sizga olib kelgan ovimning go‘shtidan yeb, meni duo qiling.</div>
  <div id="32"><sup><a href="https://www.kitobook.com/compare/book/01/27/32/" title="сравнение переводов, параллельные ссылки">32</a></sup> — Sen kimsan? — so‘radi Is’hoq undan. — To‘ng‘ich o‘g‘lingiz Esovman, — deb javob berdi u.</div>
  <div id="33"><sup><a href="https://www.kitobook.com/compare/book/01/27/33/" title="сравнение переводов, параллельные ссылки">33</a></sup> Is’hoq hayajondan titrab ketib dedi: — Ov ovlab so‘yib, menga olib kelgan kim edi? Sen kelmasingdan oldin, men go‘shtni endigina yeb bo‘lgan edim! Men uni duo qildim, endi duo olgan udir!</div>
  <div id="34"><sup><a href="https://www.kitobook.com/compare/book/01/27/34/" title="сравнение переводов, параллельные ссылки">34</a></sup> Esov otasining so‘zlarini eshitgach, haddan tashqari qattiq, achchiq nola qildi. — Meni ham duo qiling, otajon! — deb yolvordi u otasiga.</div>
  <div id="35"><sup><a href="https://www.kitobook.com/compare/book/01/27/35/" title="сравнение переводов, параллельные ссылки">35</a></sup> Lekin Is’hoq: — Ukang oldimga kiribdi, u meni aldabdi, — dedi. — Senga atalgan duoni ukang oldi.</div>
  <div id="36"><sup><a href="https://www.kitobook.com/compare/book/01/27/36/" title="сравнение переводов, параллельные ссылки">36</a></sup> — Unga Yoqub, deb ism qo‘yilgani bekorga emas ekan–da, — dedi Esov. — U meni ikki marta aldadi–ya! Birinchi marta to‘ng‘ichlik huquqimni olgan edi, endi esa menga atalgan duoni o‘g‘irlabdi. Menga bironta ham duo saqlab qo‘ymadingizmi? — deb yana so‘radi u.</div>
  <div id="37"><sup><a href="https://www.kitobook.com/compare/book/01/27/37/" title="сравнение переводов, параллельные ссылки">37</a></sup> — Men Yoqubni sening ustingdan hukmron qildim, — dedi Is’hoq Esovga. — Uning hamma qarindosh–urug‘larini ham o‘ziga xizmatkor qilib berdim. Don bilan sharobni ham unga berib bo‘ldim. Senga beradigan hech narsa qolmadi–ku, o‘g‘lim!</div>
  <div id="38"><sup><a href="https://www.kitobook.com/compare/book/01/27/38/" title="сравнение переводов, параллельные ссылки">38</a></sup> — Nahotki menga bironta ham duo qoldirmagan bo‘lsangiz?! — deb o‘tindi Esov. — Meni ham duo qiling, otajon! — deb dod solib yig‘lay boshladi.</div>
  <div id="39"><sup><a href="https://www.kitobook.com/compare/book/01/27/39/" title="сравнение переводов, параллельные ссылки">39</a></sup> Is’hoq o‘g‘liga shunday javob berdi: “Sening manziling yerning unumdor tuprog‘idan nari bo‘lsin, Osmonning shabnamidan mahrum bo‘lsin.</div>
  <div id="40"><sup><a href="https://www.kitobook.com/compare/book/01/27/40/" title="сравнение переводов, параллельные ссылки">40</a></sup> Sen qilichning damida yashagaysan, Ukangga xizmat qilib o‘tgaysan. Isyon qilganingda esa sen U solgan bo‘yinturuqni uloqtirib tashlagaysan.”</div>
  <div id="41"><sup><a href="https://www.kitobook.com/compare/book/01/27/41/" title="сравнение переводов, параллельные ссылки">41</a></sup> Yoqub Esovning duosini o‘g‘irlagani uchun, Esov uni juda yomon ko‘rib qoldi. Esov o‘ziga o‘zi: “Otamning kuni bitib qoldi, azasi o‘tgandan keyin Yoqubni o‘ldiraman”, dedi.</div>
  <div id="42"><sup><a href="https://www.kitobook.com/compare/book/01/27/42/" title="сравнение переводов, параллельные ссылки">42</a></sup> Lekin kimdir Esovning niyatini Rivqoga yetkazdi. Rivqo Yoqubni chaqirib, unga: — Esov seni o‘ldirmoqchi bo‘lib, o‘ziga taskin berib yuribdi ekan, — dedi.</div>
  <div id="43"><sup><a href="https://www.kitobook.com/compare/book/01/27/43/" title="сравнение переводов, параллельные ссылки">43</a></sup> — Endi gapimga quloq sol. Hoziroq Xoronga — Lobon akamning oldiga jo‘na.</div>
  <div id="44"><sup><a href="https://www.kitobook.com/compare/book/01/27/44/" title="сравнение переводов, параллельные ссылки">44</a></sup> Akang g‘azabidan tushguncha, Lobon akamning yonida yur.</div>
  <div id="45"><sup><a href="https://www.kitobook.com/compare/book/01/27/45/" title="сравнение переводов, параллельные ссылки">45</a></sup> Esov sening qilmishlaringni unutib, g‘azabidan tushgandan keyin, orqangdan birortasini jo‘nataman, qaytarib olib keladi. Bo‘lmasa, bir kunda akangdan ham, sendan ham ayrilib qolaman.</div>
  <div id="46"><sup><a href="https://www.kitobook.com/compare/book/01/27/46/" title="сравнение переводов, параллельные ссылки">46</a></sup> Shundan keyin Rivqo Is’hoqqa dedi: — Esovning anavi Xet xotinlari dastidan jonimdan to‘ydim. Agar Yoqub ham o‘shalarga o‘xshagan birorta Xet qiziga uylansa, unda hayotim nima kechadi?</div>
</div>