<div itemprop="articleBody" class="text">
  <div id="1"><sup><a href="https://www.kitobook.com/compare/book/01/08/1/" title="сравнение переводов, параллельные ссылки">1</a></sup> Xudo Nuhni va u bilan kemada birga bo‘lgan barcha jonzotlarni esdan chiqarmagan edi. Xudo yer uzra shabada estirgan edi, suv pasaya boshladi.</div>
  <div id="2"><sup><a href="https://www.kitobook.com/compare/book/01/08/2/" title="сравнение переводов, параллельные ссылки">2</a></sup> Yer ostidagi buloqlar, osmonning qopqasi berkildi, qattiq quyayotgan jala to‘xtadi.</div>
  <div id="3"><sup><a href="https://www.kitobook.com/compare/book/01/08/3/" title="сравнение переводов, параллельные ссылки">3</a></sup> Suv asta–sekin yer yuzida kamaya boshladi. Nihoyat, 150 kundan keyin suv ozaydi.</div>
  <div id="4"><sup><a href="https://www.kitobook.com/compare/book/01/08/4/" title="сравнение переводов, параллельные ссылки">4</a></sup> Yettinchi oyning o‘n yettinchi kuni kema Ararat tog‘i cho‘qqilariga tiralib to‘xtab qoldi.</div>
  <div id="5"><sup><a href="https://www.kitobook.com/compare/book/01/08/5/" title="сравнение переводов, параллельные ссылки">5</a></sup> O‘ninchi oygacha suv kamayib boraverdi. Nihoyat, o‘ninchi oyning birinchi kuni tog‘ cho‘qqilari ko‘rindi.</div>
  <div id="6"><sup><a href="https://www.kitobook.com/compare/book/01/08/6/" title="сравнение переводов, параллельные ссылки">6</a></sup> Yana qirq kun o‘tgach, Nuh kemaning darchasini ochdi–da,</div>
  <div id="7"><sup><a href="https://www.kitobook.com/compare/book/01/08/7/" title="сравнение переводов, параллельные ссылки">7</a></sup> qarg‘ani chiqarib yubordi. Yer yuzidagi suv quriguncha, qarg‘a u yoqdan–bu yoqqa uchib yuraverdi.</div>
  <div id="8"><sup><a href="https://www.kitobook.com/compare/book/01/08/8/" title="сравнение переводов, параллельные ссылки">8</a></sup> Endi Nuh yer yuzidagi suv quriganini bilish uchun kemadan kaptarni uchirib yubordi.</div>
  <div id="9"><sup><a href="https://www.kitobook.com/compare/book/01/08/9/" title="сравнение переводов, параллельные ссылки">9</a></sup> Hali yer yuzini suv bosib yotgani uchun, kaptar qo‘ngani joy topolmay, kemaga — Nuhning yoniga qaytib keldi. Nuh kaptarni ushlab, ichkariga oldi.</div>
  <div id="10"><sup><a href="https://www.kitobook.com/compare/book/01/08/10/" title="сравнение переводов, параллельные ссылки">10</a></sup> Yetti kundan keyin Nuh yana kaptarni kemadan uchirdi.</div>
  <div id="11"><sup><a href="https://www.kitobook.com/compare/book/01/08/11/" title="сравнение переводов, параллельные ссылки">11</a></sup> Kechga yaqin kaptar uning yoniga qaytib keldi. Kaptarning tumshug‘ida yangi o‘sib chiqqan zaytun bargi bor edi. Nuh bildiki, yer yuzidagi suv pasayibdi.</div>
  <div id="12"><sup><a href="https://www.kitobook.com/compare/book/01/08/12/" title="сравнение переводов, параллельные ссылки">12</a></sup> Nuh yana yetti kunni o‘tkazib, kaptarni uchirib yubordi. Kaptar Nuhning yoniga boshqa qaytib kelmadi.</div>
  <div id="13"><sup><a href="https://www.kitobook.com/compare/book/01/08/13/" title="сравнение переводов, параллельные ссылки">13</a></sup> Nuh 601 yoshga kirganda, birinchi oyning birinchi kunida yer yuzidagi suv quriy boshladi. Nuh kemaning qopqog‘ini ochib qarab, ko‘rdiki, yer yuzi quriyotgan ekan.</div>
  <div id="14"><sup><a href="https://www.kitobook.com/compare/book/01/08/14/" title="сравнение переводов, параллельные ссылки">14</a></sup> Nihoyat, ikkinchi oyning yigirma yettinchi kuni yer butunlay qup– quruq bo‘ldi.</div>
  <div id="15"><sup><a href="https://www.kitobook.com/compare/book/01/08/15/" title="сравнение переводов, параллельные ссылки">15</a></sup> Keyin Xudo Nuhga shunday dedi:</div>
  <div id="16"><sup><a href="https://www.kitobook.com/compare/book/01/08/16/" title="сравнение переводов, параллельные ссылки">16</a></sup> “Kemadan chiq, xotining, o‘g‘illaring, kelinlaring ham sen bilan birga kemadan chiqishsin.</div>
  <div id="17"><sup><a href="https://www.kitobook.com/compare/book/01/08/17/" title="сравнение переводов, параллельные ссылки">17</a></sup> O‘zing bilan birga hamma tirik jonzotlarni — qushlaru hayvonlarni, sudralib yuruvchi jonivorlarni, hasharotlarni ham olib chiq, toki ular yer yuzida serpusht bo‘lib, ko‘payib, g‘ij– zij qaynasin.”</div>
  <div id="18"><sup><a href="https://www.kitobook.com/compare/book/01/08/18/" title="сравнение переводов, параллельные ссылки">18</a></sup> Shunday qilib, Nuh o‘g‘illarini, xotini va kelinlarini boshlab, kemadan tashqariga chiqdi.</div>
  <div id="19"><sup><a href="https://www.kitobook.com/compare/book/01/08/19/" title="сравнение переводов, параллельные ссылки">19</a></sup> Hamma hayvonlar, sudralib yuruvchi jonivorlar, hasharotlar, qushlar — yerda yashaydigan jamiki jonzotlar ham o‘z jufti bilan kemadan chiqdi.</div>
  <div id="20"><sup><a href="https://www.kitobook.com/compare/book/01/08/20/" title="сравнение переводов, параллельные ссылки">20</a></sup> So‘ngra Nuh Egamizga atab qurbongoh qurdi. So‘ng har bir halol hayvondan va halol qushdan olib, qurbongoh ustida ularni qurbonlik qilib kuydirdi.</div>
  <div id="21"><sup><a href="https://www.kitobook.com/compare/book/01/08/21/" title="сравнение переводов, параллельные ссылки">21</a></sup> Egamiz qurbonlikning xushbo‘y hididan mamnun bo‘lib, O‘ziga O‘zi dedi: “Insonning ko‘nglida bolaligidanoq qabih niyat bo‘lsa ham, Men bundan buyon hamma tirik jonzotni oldin qilganimday qirib tashlamayman. Inson tufayli butun dunyoni la’natlamayman.</div>
  <div id="22"><sup><a href="https://www.kitobook.com/compare/book/01/08/22/" title="сравнение переводов, параллельные ссылки">22</a></sup> Bu olam turar ekan, bahorda ekin ekish, kuzda o‘rim–yig‘im, yoz va qish, sovuq va issiq, kunduz va tun bo‘laveradi.”</div>
</div>