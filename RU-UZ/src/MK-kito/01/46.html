<div itemprop="articleBody" class="text">
  <div id="1"><sup><a href="https://www.kitobook.com/compare/book/01/46/1/" title="сравнение переводов, параллельные ссылки">1</a></sup> Shunday qilib, Yoqub butun mol–mulkini olib, yo‘lga chiqdi. U Bershevaga yetib kelib, otasi Is’hoqning Xudosiga qurbonliklar qildi.</div>
  <div id="2"><sup><a href="https://www.kitobook.com/compare/book/01/46/2/" title="сравнение переводов, параллельные ссылки">2</a></sup> Tunda Xudodan Yoqubga vahiy keldi: — Yoqub! Yoqub! — Labbay! — dedi u.</div>
  <div id="3"><sup><a href="https://www.kitobook.com/compare/book/01/46/3/" title="сравнение переводов, параллельные ссылки">3</a></sup> — Men Xudoman, otangning Xudosiman, — dedi Xudo. — Qo‘rqmasdan Misrga boraver, Men u yerda sendan buyuk xalq yarataman.</div>
  <div id="4"><sup><a href="https://www.kitobook.com/compare/book/01/46/4/" title="сравнение переводов, параллельные ссылки">4</a></sup> Men sen bilan birga Misrga borib, Sening naslingni u yerdan O‘zim olib chiqaman. Sen Yusufning qo‘lida jon berasan.</div>
  <div id="5"><sup><a href="https://www.kitobook.com/compare/book/01/46/5/" title="сравнение переводов, параллельные ссылки">5</a></sup> So‘ngra Yoqub Bershevadan ketdi. O‘g‘illar otasini, bolalarini, xotinlarini fir’avn yuborgan aravalarga o‘tqazdilar.</div>
  <div id="6"><sup><a href="https://www.kitobook.com/compare/book/01/46/6/" title="сравнение переводов, параллельные ссылки">6</a></sup> Ular Kan’onda orttirgan chorvasini, hamma mol–mulkini olib, Misrga ketdilar. Yoqub va uning hamma oila a’zolari</div>
  <div id="7"><sup><a href="https://www.kitobook.com/compare/book/01/46/7/" title="сравнение переводов, параллельные ссылки">7</a></sup> — o‘g‘illari, qizlari va nabiralari ketdilar.</div>
  <div id="8"><sup><a href="https://www.kitobook.com/compare/book/01/46/8/" title="сравнение переводов, параллельные ссылки">8</a></sup> Misrga ketgan Isroil xalqi, ya’ni Yoqub naslining ismlari quyidagichadir: Yoqubning to‘ng‘ich o‘g‘li Ruben va</div>
  <div id="9"><sup><a href="https://www.kitobook.com/compare/book/01/46/9/" title="сравнение переводов, параллельные ссылки">9</a></sup> uning o‘g‘illari — Xano‘x, Palluv, Xazron va Karmi.</div>
  <div id="10"><sup><a href="https://www.kitobook.com/compare/book/01/46/10/" title="сравнение переводов, параллельные ссылки">10</a></sup> Shimo‘n va uning o‘g‘illari — Yamuvol, Yomin, Oxad, Yoxin, Zo‘xar va Shovul. (Shovulning onasi Kan’onlik edi.)</div>
  <div id="11"><sup><a href="https://www.kitobook.com/compare/book/01/46/11/" title="сравнение переводов, параллельные ссылки">11</a></sup> Levi va uning o‘g‘illari — Gershon, Qohot, Marori.</div>
  <div id="12"><sup><a href="https://www.kitobook.com/compare/book/01/46/12/" title="сравнение переводов, параллельные ссылки">12</a></sup> Yahudo va uning o‘g‘illari — G‘ur, O‘nan, Shelo, Paraz va Zerax. (Lekin G‘ur va O‘nan Kan’on yurtida vafot etgan edilar.) Paraz va uning o‘g‘illari — Xazron va Xomul.</div>
  <div id="13"><sup><a href="https://www.kitobook.com/compare/book/01/46/13/" title="сравнение переводов, параллельные ссылки">13</a></sup> Issaxor va uning o‘g‘illari — To‘lo, Puvax, Yoshuv va Shimron.</div>
  <div id="14"><sup><a href="https://www.kitobook.com/compare/book/01/46/14/" title="сравнение переводов, параллельные ссылки">14</a></sup> Zabulun va uning o‘g‘illari — Sared, Elo‘n va Yaxliyol.</div>
  <div id="15"><sup><a href="https://www.kitobook.com/compare/book/01/46/15/" title="сравнение переводов, параллельные ссылки">15</a></sup> Yoqubning Leaxdan ko‘rgan ana shu nasli va qizi Dina Paddon–Oramda tug‘ilgan edilar. Yoqubning Leaxdan tarqalgan nasli jami bo‘lib o‘ttiz uch kishi edi.</div>
  <div id="16"><sup><a href="https://www.kitobook.com/compare/book/01/46/16/" title="сравнение переводов, параллельные ссылки">16</a></sup> Gad va uning o‘g‘illari — Zafo‘n, Xagi, Shuno, Ezbo‘n, Eri, Aro‘d va Erali.</div>
  <div id="17"><sup><a href="https://www.kitobook.com/compare/book/01/46/17/" title="сравнение переводов, параллельные ссылки">17</a></sup> Osher va uning o‘g‘illari — Yimnax, Yishvo, Yishvi va Bariyo. Bularning Serax degan singillari ham bor edi. Bariyoning o‘g‘illari — Xaber va Malxiyol.</div>
  <div id="18"><sup><a href="https://www.kitobook.com/compare/book/01/46/18/" title="сравнение переводов, параллельные ссылки">18</a></sup> Yoqubning Zilpodan tug‘ilgan nasli ana shulardir. Lobon qizi Leaxga Zilponi cho‘ri qilib bergan edi. Ular hammasi bo‘lib o‘n olti kishi edi.</div>
  <div id="19"><sup><a href="https://www.kitobook.com/compare/book/01/46/19/" title="сравнение переводов, параллельные ссылки">19</a></sup> Yoqubning xotini Rohiladan tug‘ilgan o‘g‘illar — Yusuf bilan Benyamin.</div>
  <div id="20"><sup><a href="https://www.kitobook.com/compare/book/01/46/20/" title="сравнение переводов, параллельные ссылки">20</a></sup> Yusuf Misr yurtida xotini Osanatdan Manashe va Efrayimni ko‘rdi. Osanat On shahrining ruhoniysi Po‘tiferoning qizi edi.</div>
  <div id="21"><sup><a href="https://www.kitobook.com/compare/book/01/46/21/" title="сравнение переводов, параллельные ссылки">21</a></sup> Benyamin o‘g‘illari — Belax, Boxir, Oshbol, Gera, No‘mon, Exi, Ro‘sh, Mupim, Xupim va Ard.</div>
  <div id="22"><sup><a href="https://www.kitobook.com/compare/book/01/46/22/" title="сравнение переводов, параллельные ссылки">22</a></sup> Yoqubning Rohiladan tarqalgan nasli ana shulardir. Ular hammasi bo‘lib o‘n to‘rt kishi edi.</div>
  <div id="23"><sup><a href="https://www.kitobook.com/compare/book/01/46/23/" title="сравнение переводов, параллельные ссылки">23</a></sup> Dan va uning o‘g‘li — Xushim.</div>
  <div id="24"><sup><a href="https://www.kitobook.com/compare/book/01/46/24/" title="сравнение переводов, параллельные ссылки">24</a></sup> Naftali va uning o‘g‘illari — Yaxzayol, Go‘no, Izar va Shillem.</div>
  <div id="25"><sup><a href="https://www.kitobook.com/compare/book/01/46/25/" title="сравнение переводов, параллельные ссылки">25</a></sup> Yoqubning Bilxaxdan tarqalgan nasli ana shulardir. Bilxaxni Lobon qizi Rohilaga cho‘ri qilib bergan edi. Hammasi bo‘lib yetti kishi edi.</div>
  <div id="26"><sup><a href="https://www.kitobook.com/compare/book/01/46/26/" title="сравнение переводов, параллельные ссылки">26</a></sup> Yoqub bilan birga Misrga kelgan uning nasli hammasi bo‘lib oltmish olti kishi[322] edi. Kelinlari bu hisobga kirmasdi.</div>
  <div id="27"><sup><a href="https://www.kitobook.com/compare/book/01/46/27/" title="сравнение переводов, параллельные ссылки">27</a></sup> Yusuf Misrda ikki o‘g‘il ko‘rgan edi. Shunday qilib, Yoqub xonadonidan Misrga kelganlar hammasi bo‘lib yetmish kishi edi.</div>
  <div id="28"><sup><a href="https://www.kitobook.com/compare/book/01/46/28/" title="сравнение переводов, параллельные ссылки">28</a></sup> Yoqub Yahudoga: “Yusuf bizni Go‘shen yerlariga boshlab borsin”, deb oldin uni Yusufning oldiga jo‘natgan edi. Ular Go‘shenga yetib kelganlaridan keyin,</div>
  <div id="29"><sup><a href="https://www.kitobook.com/compare/book/01/46/29/" title="сравнение переводов, параллельные ссылки">29</a></sup> Yusuf aravasini qo‘shib, otasini kutib olish uchun Go‘shenga ketdi. Yusuf otasini ko‘rishi bilanoq, uni quchoqlab, bo‘yniga osilib, uzoq yig‘ladi.</div>
  <div id="30"><sup><a href="https://www.kitobook.com/compare/book/01/46/30/" title="сравнение переводов, параллельные ссылки">30</a></sup> Yoqub Yusufga: — Tirik ekaningni ko‘zlarim bilan ko‘rdim, endi o‘lsam ham armonim yo‘q, — dedi.</div>
  <div id="31"><sup><a href="https://www.kitobook.com/compare/book/01/46/31/" title="сравнение переводов, параллельные ссылки">31</a></sup> Yusuf akalariga, otasi xonadonining qolgan ahliga dedi: — Men borib, fir’avnga: “Kan’on yurtidan aka– ukalarim, otamning qolgan oila a’zolari mening oldimga kelishdi”, deb xabar berayin.</div>
  <div id="32"><sup><a href="https://www.kitobook.com/compare/book/01/46/32/" title="сравнение переводов, параллельные ссылки">32</a></sup> Men fir’avnga yana: “Ular cho‘pon, chorvadorlik bilan shug‘ullanishadi, mol–qo‘ylarini, bor mulkini olib kelishibdi”, deb aytayin.</div>
  <div id="33"><sup><a href="https://www.kitobook.com/compare/book/01/46/33/" title="сравнение переводов, параллельные ссылки">33</a></sup> Fir’avn sizlarni chaqirib: “Kasb–koringiz nima?” deb so‘rab qolsa,</div>
  <div id="34"><sup><a href="https://www.kitobook.com/compare/book/01/46/34/" title="сравнение переводов, параллельные ссылки">34</a></sup> unga: “Biz, qullaringiz, yoshligimizdan hozirgacha cho‘ponlik bilan mashg‘ulmiz, ota– bobolarimiz ham cho‘pon bo‘lib o‘tishgan”, deb aytinglar. Toki Go‘shen yerlariga o‘rnashib olishlaringizga u ijozat bersin. Chunki Misrliklar cho‘ponlardan hazar qilishadi.</div>
</div>