<div itemprop="articleBody" class="text">
  <div id="1"><sup><a href="https://www.kitobook.com/compare/book/01/36/1/" title="сравнение переводов, параллельные ссылки">1</a></sup> Esovning nasl–nasabi tarixi quyidagichadir (u Edom ismi bilan taniqli):</div>
  <div id="2"><sup><a href="https://www.kitobook.com/compare/book/01/36/2/" title="сравнение переводов, параллельные ссылки">2</a></sup> Esov Kan’onlik qizlarga uylangan edi. Birinchi xotinining ismi Oida bo‘lib, Xet xalqidan Elo‘n deganning qizi edi. Ikkinchisiniki Oxolibom bo‘lib, Xiv xalqidan Anah deganning qizi edi. Bobosining ismi Zibo‘n edi.</div>
  <div id="3"><sup><a href="https://www.kitobook.com/compare/book/01/36/3/" title="сравнение переводов, параллельные ссылки">3</a></sup> Uchinchi xotinining ismi Bosimat bo‘lib, Ismoilning qizi edi. Qizning Navayot degan akasi bor edi.</div>
  <div id="4"><sup><a href="https://www.kitobook.com/compare/book/01/36/4/" title="сравнение переводов, параллельные ссылки">4</a></sup> Esov Oidadan Elifaz degan o‘g‘lini ko‘rdi. Bosimatdan Ruvel degan o‘g‘lini ko‘rdi.</div>
  <div id="5"><sup><a href="https://www.kitobook.com/compare/book/01/36/5/" title="сравнение переводов, параллельные ссылки">5</a></sup> Oxolibomdan Yoush, Yalom va Ko‘rax degan o‘g‘illarini ko‘rdi. Esovning Kan’on yurtida tug‘ilgan o‘g‘illari ana shulardir.</div>
  <div id="6"><sup><a href="https://www.kitobook.com/compare/book/01/36/6/" title="сравнение переводов, параллельные ссылки">6</a></sup> So‘ngra Esov xotinlarini, bolalarini, xonadonidagi hamma odamlarini, podasiyu suruvlarini, Kan’on yurtida topgan jamiki boyliklarini olib, ukasi Yoqubdan uzoqroq yerga ko‘chib ketdi.</div>
  <div id="7"><sup><a href="https://www.kitobook.com/compare/book/01/36/7/" title="сравнение переводов, параллельные ссылки">7</a></sup> Ikkovining podalari va suruvlari benihoya ko‘p bo‘lganidan, yer torlik qilib qolgan edi.</div>
  <div id="8"><sup><a href="https://www.kitobook.com/compare/book/01/36/8/" title="сравнение переводов, параллельные ссылки">8</a></sup> Shuning uchun Esov, ya’ni Edom, Seir tog‘lariga borib o‘rnashdi.</div>
  <div id="9"><sup><a href="https://www.kitobook.com/compare/book/01/36/9/" title="сравнение переводов, параллельные ссылки">9</a></sup> Seir tog‘laridagi Edom xalqining ota–bobosi Esovning nasl–nasabi mana bulardir:</div>
  <div id="10"><sup><a href="https://www.kitobook.com/compare/book/01/36/10/" title="сравнение переводов, параллельные ссылки">10</a></sup> Esovning o‘g‘illari quyidagilardir: xotini Oidadan tug‘ilgan o‘g‘li Elifaz, Bosimatdan tug‘ilgan o‘g‘li Ruvel.</div>
  <div id="11"><sup><a href="https://www.kitobook.com/compare/book/01/36/11/" title="сравнение переводов, параллельные ссылки">11</a></sup> Elifazning o‘g‘illari ismi Temon, O‘mar, Zafo‘, Gatam va Xanaz edi.</div>
  <div id="12"><sup><a href="https://www.kitobook.com/compare/book/01/36/12/" title="сравнение переводов, параллельные ссылки">12</a></sup> Elifazning Timna degan cho‘risi bor edi. O‘sha cho‘risidan ham o‘g‘il ko‘rib, ismini Omolek qo‘ydi. Esovning Oidadan ko‘rgan nabiralari ana shular edi.</div>
  <div id="13"><sup><a href="https://www.kitobook.com/compare/book/01/36/13/" title="сравнение переводов, параллельные ссылки">13</a></sup> Ruvelning o‘g‘illari ismi Naxat, Zerax, Shammox va Mizzo edi. Bular Esovning xotini Bosimatning nabiralari edi.</div>
  <div id="14"><sup><a href="https://www.kitobook.com/compare/book/01/36/14/" title="сравнение переводов, параллельные ссылки">14</a></sup> Esov Anahning qizi Oxolibomdan ham uchta o‘g‘il ko‘rgan edi. O‘g‘illarining ismi Yoush, Yalom va Ko‘rax edi.</div>
  <div id="15"><sup><a href="https://www.kitobook.com/compare/book/01/36/15/" title="сравнение переводов, параллельные ссылки">15</a></sup> Esovning o‘g‘illari va nabiralari quyidagi urug‘larning yo‘lboshchilari bo‘ldilar: Esovning to‘ng‘ich o‘g‘li Elifazning o‘g‘illari quyidagi urug‘larning yo‘lboshchilari bo‘ldilar: Temon, O‘mar, Zafo‘, Xanaz,</div>
  <div id="16"><sup><a href="https://www.kitobook.com/compare/book/01/36/16/" title="сравнение переводов, параллельные ссылки">16</a></sup> Ko‘rax, Gatam va Omolek urug‘lari. Edom yurtidagi bu urug‘lar Esovning xotini Oidadan paydo bo‘lgan edi.</div>
  <div id="17"><sup><a href="https://www.kitobook.com/compare/book/01/36/17/" title="сравнение переводов, параллельные ссылки">17</a></sup> Esov o‘g‘li Ruvelning o‘g‘illari quyidagi urug‘larning yo‘lboshchilari bo‘ldilar: Naxat, Zerax, Shammox va Mizzo urug‘lari. Edom yurtidagi bu urug‘lar Esovning xotini Bosimatdan paydo bo‘lgan edi.</div>
  <div id="18"><sup><a href="https://www.kitobook.com/compare/book/01/36/18/" title="сравнение переводов, параллельные ссылки">18</a></sup> Esovning xotini Oxolibomdan ko‘rgan o‘g‘illari quyidagi urug‘larning yo‘lboshchilari bo‘ldilar: Yoush, Yalom va Ko‘rax urug‘lari. Oxolibomning otasi Anah edi.</div>
  <div id="19"><sup><a href="https://www.kitobook.com/compare/book/01/36/19/" title="сравнение переводов, параллельные ссылки">19</a></sup> Esovdan (ya’ni Edom) kelib chiqqan urug‘larning hammasi ana shulardir.</div>
  <div id="20"><sup><a href="https://www.kitobook.com/compare/book/01/36/20/" title="сравнение переводов, параллельные ссылки">20</a></sup> Edom yurtining tub aholisi qabilalarga bo‘lingan edi. Bu qabilalarning ota–bobosi Seir degan odam bo‘lib, u Xorim xalqidan edi. Seirning quyidagi nasllari urug‘larga asos soldi:</div>
  <div id="21"><sup><a href="https://www.kitobook.com/compare/book/01/36/21/" title="сравнение переводов, параллельные ссылки">21</a></sup> Lo‘ton, Sho‘val, Zibo‘n, Anah, Dishon, Ezer va Dishan.</div>
  <div id="22"><sup><a href="https://www.kitobook.com/compare/book/01/36/22/" title="сравнение переводов, параллельные ссылки">22</a></sup> Lo‘tonning o‘g‘illari ismi Xo‘ri va Xo‘mam edi. Lo‘tonning Timna degan singlisi ham bor edi.</div>
  <div id="23"><sup><a href="https://www.kitobook.com/compare/book/01/36/23/" title="сравнение переводов, параллельные ссылки">23</a></sup> Sho‘valning o‘g‘illari ismi Elvon, Monaxat, Ebal, Shafo va O‘nam edi.</div>
  <div id="24"><sup><a href="https://www.kitobook.com/compare/book/01/36/24/" title="сравнение переводов, параллельные ссылки">24</a></sup> Zibo‘nning o‘g‘illari ismi Oyo va Anah edi. Anah otasi Zibo‘nning eshaklarini boqib yurganda, sahroda issiq buloqlar topgan edi.</div>
  <div id="25"><sup><a href="https://www.kitobook.com/compare/book/01/36/25/" title="сравнение переводов, параллельные ссылки">25</a></sup> Anahning o‘g‘li ismi Dishon edi. Anahning Oxolibom degan qizi ham bor edi.</div>
  <div id="26"><sup><a href="https://www.kitobook.com/compare/book/01/36/26/" title="сравнение переводов, параллельные ссылки">26</a></sup> Dishonning o‘g‘illari ismi Xamdon, Eshbon, Yitron va Xeron edi.</div>
  <div id="27"><sup><a href="https://www.kitobook.com/compare/book/01/36/27/" title="сравнение переводов, параллельные ссылки">27</a></sup> Ezerning o‘g‘illari ismi Bilxan, Zavon va Oqon edi.</div>
  <div id="28"><sup><a href="https://www.kitobook.com/compare/book/01/36/28/" title="сравнение переводов, параллельные ссылки">28</a></sup> Dishanning o‘g‘illari ismi Uz va Oron edi.</div>
  <div id="29"><sup><a href="https://www.kitobook.com/compare/book/01/36/29/" title="сравнение переводов, параллельные ссылки">29</a></sup> Shunday qilib, quyidagilar Xorim xalqi urug‘larining yo‘lboshchilari bo‘ldi: Lo‘ton, Sho‘val, Zibo‘n, Anah,</div>
  <div id="30"><sup><a href="https://www.kitobook.com/compare/book/01/36/30/" title="сравнение переводов, параллельные ссылки">30</a></sup> Dishon, Ezer va Dishan. Xorim xalqining urug‘lari Seir yurtida yashagan urug‘ yo‘lboshchilari nomi bilan yuritilgan.</div>
  <div id="31"><sup><a href="https://www.kitobook.com/compare/book/01/36/31/" title="сравнение переводов, параллельные ссылки">31</a></sup> Isroilda shohlar bo‘lmasdan oldin, Edomda shohlar hukmronlik qilgan edi. Bu shohlar quyidagilardir:</div>
  <div id="32"><sup><a href="https://www.kitobook.com/compare/book/01/36/32/" title="сравнение переводов, параллельные ссылки">32</a></sup> Bavo‘r o‘g‘li Belax, u Dinxaba shahridan edi.</div>
  <div id="33"><sup><a href="https://www.kitobook.com/compare/book/01/36/33/" title="сравнение переводов, параллельные ссылки">33</a></sup> Belax vafot etgach, uning o‘rniga Zerax o‘g‘li Yo‘vov shoh bo‘ldi. U Bozrax shahridan edi.</div>
  <div id="34"><sup><a href="https://www.kitobook.com/compare/book/01/36/34/" title="сравнение переводов, параллельные ссылки">34</a></sup> Yo‘vov vafot etgandan keyin, uning o‘rniga Xushom shoh bo‘ldi. U Temon yurtidan edi.</div>
  <div id="35"><sup><a href="https://www.kitobook.com/compare/book/01/36/35/" title="сравнение переводов, параллельные ссылки">35</a></sup> Xushom vafot etgach, uning o‘rniga Badad o‘g‘li Hadad shoh bo‘ldi. U Obit shahridan edi. Hadad Mo‘ab yurtida Midiyon lashkarini qirib tashlagan edi.</div>
  <div id="36"><sup><a href="https://www.kitobook.com/compare/book/01/36/36/" title="сравнение переводов, параллельные ссылки">36</a></sup> Hadad vafot etgandan keyin, uning o‘rniga Samlo shoh bo‘ldi. U Masrixo shahridan edi.</div>
  <div id="37"><sup><a href="https://www.kitobook.com/compare/book/01/36/37/" title="сравнение переводов, параллельные ссылки">37</a></sup> Samlo vafot etgandan keyin, uning o‘rniga Shovul shoh bo‘ldi. U Furot daryosi bo‘yidagi Rexobo‘t shahridan edi.</div>
  <div id="38"><sup><a href="https://www.kitobook.com/compare/book/01/36/38/" title="сравнение переводов, параллельные ссылки">38</a></sup> Shovul vafot etgandan keyin, uning o‘rniga Axbor o‘g‘li Baalxanon shoh bo‘ldi.</div>
  <div id="39"><sup><a href="https://www.kitobook.com/compare/book/01/36/39/" title="сравнение переводов, параллельные ссылки">39</a></sup> Baalxanon vafot etgandan keyin, uning o‘rniga Hadad shoh bo‘ldi. U Pog‘u shahridan edi. Hadadning xotini Maxitaval edi, Maxitavalning otasi Matrid, bobosi Mezaxab edi.</div>
  <div id="40"><sup><a href="https://www.kitobook.com/compare/book/01/36/40/" title="сравнение переводов, параллельные ссылки">40</a></sup> Esov urug‘larining yo‘lboshchilari nomlari quyidagichadir: Timno, Elvo, Yetet,</div>
  <div id="41"><sup><a href="https://www.kitobook.com/compare/book/01/36/41/" title="сравнение переводов, параллельные ссылки">41</a></sup> Oxolibom, Elox, Pinon,</div>
  <div id="42"><sup><a href="https://www.kitobook.com/compare/book/01/36/42/" title="сравнение переводов, параллельные ссылки">42</a></sup> Xanaz, Temon, Mivzar,</div>
  <div id="43"><sup><a href="https://www.kitobook.com/compare/book/01/36/43/" title="сравнение переводов, параллельные ссылки">43</a></sup> Maxdiyol va Irom. Edom xalqining ota–bobosi Esov urug‘larining nomlari ana shulardir. Har bir urug‘ o‘zi egallagan hududga o‘zining nomini bergan.</div>
</div>