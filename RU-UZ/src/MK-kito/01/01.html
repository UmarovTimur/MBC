<div itemprop="articleBody" class="text">
  <div id="1"><sup><a href="https://www.kitobook.com/compare/book/01/01/1/" title="сравнение переводов, параллельные ссылки">1</a></sup> Xudo azalda osmon bilan yerni yaratdi</div>
  <div id="2"><sup><a href="https://www.kitobook.com/compare/book/01/01/2/" title="сравнение переводов, параллельные ссылки">2</a></sup> Yer ayqash–uyqash bo‘lib, tubsiz dengizlar ustini zulmat qoplagan edi. Xudoning Ruhi suvlar uzra yurardi</div>
  <div id="3"><sup><a href="https://www.kitobook.com/compare/book/01/01/3/" title="сравнение переводов, параллельные ссылки">3</a></sup> Xudo: “Yorug‘lik bo‘lsin”, deb amr bergan edi, yorug‘lik paydo bo‘ldi.</div>
  <div id="4"><sup><a href="https://www.kitobook.com/compare/book/01/01/4/" title="сравнение переводов, параллельные ссылки">4</a></sup> Xudo yorug‘likning ajoyib ekanini ko‘rib, yorug‘likni qorong‘ilikdan ajratdi.</div>
  <div id="5"><sup><a href="https://www.kitobook.com/compare/book/01/01/5/" title="сравнение переводов, параллельные ссылки">5</a></sup> Xudo yorug‘likni kunduz, qorong‘ilikni tun, deb atadi. Kech kirib, tong otdi. Birinchi kun o‘tdi.</div>
  <div id="6"><sup><a href="https://www.kitobook.com/compare/book/01/01/6/" title="сравнение переводов, параллельные ссылки">6</a></sup> Shunda Xudo: “Suvlarni bir–biridan ajratib turadigan gumbaz paydo bo‘lsin”, deb amr qildi.</div>
  <div id="7"><sup><a href="https://www.kitobook.com/compare/book/01/01/7/" title="сравнение переводов, параллельные ссылки">7</a></sup> Shunday ham bo‘ldi: Xudo gumbazni yaratib, gumbazning ostidagi suvlardan gumbaz ustidagi suvlarni ajratdi.</div>
  <div id="8"><sup><a href="https://www.kitobook.com/compare/book/01/01/8/" title="сравнение переводов, параллельные ссылки">8</a></sup> Xudo gumbazga osmon, deb nom berdi. Kech kirib, tong otdi. Ikkinchi kun o‘tdi.</div>
  <div id="9"><sup><a href="https://www.kitobook.com/compare/book/01/01/9/" title="сравнение переводов, параллельные ссылки">9</a></sup> Keyin Xudo: “Osmon ostidagi suvlar bir joyga to‘planib, quruq yer paydo bo‘lsin”, deb amr qildi. Shunday ham bo‘ldi.</div>
  <div id="10"><sup><a href="https://www.kitobook.com/compare/book/01/01/10/" title="сравнение переводов, параллельные ссылки">10</a></sup> Xudo quruqlikka yer, deb nom berdi. Bir joyga yig‘ilgan suvlarni esa dengizlar, deb atadi. Xudo buning ajoyib ekanini ko‘rdi.</div>
  <div id="11"><sup><a href="https://www.kitobook.com/compare/book/01/01/11/" title="сравнение переводов, параллельные ссылки">11</a></sup> So‘ngra Xudo shunday amr berdi: “Yerda o‘t– o‘lan ko‘karsin. Don beradigan har xil o‘simliklar, ichida danagi bor har xil mevali daraxtlar o‘ssin.” Shunday ham bo‘ldi.</div>
  <div id="12"><sup><a href="https://www.kitobook.com/compare/book/01/01/12/" title="сравнение переводов, параллельные ссылки">12</a></sup> Yerda o‘t–o‘lan ko‘kardi, don beradigan har xil o‘simliklar, ichida danagi bor har xil mevali daraxtlar o‘sdi. Xudo bularning ham ajoyib ekanini ko‘rdi.</div>
  <div id="13"><sup><a href="https://www.kitobook.com/compare/book/01/01/13/" title="сравнение переводов, параллельные ссылки">13</a></sup> Kech kirib, tong otdi. Uchinchi kun o‘tdi.</div>
  <div id="14"><sup><a href="https://www.kitobook.com/compare/book/01/01/14/" title="сравнение переводов, параллельные ссылки">14</a></sup> Keyin Xudo shunday amr qildi: “Kunduzni tundan ajratish uchun osmon gumbazida yoritqichlar paydo bo‘lsin. Bular kunlarning, yillarning, nishonlanadigan bayramlarning vaqtini ko‘rsatsin.</div>
  <div id="15"><sup><a href="https://www.kitobook.com/compare/book/01/01/15/" title="сравнение переводов, параллельные ссылки">15</a></sup> Bu yoritqichlar osmon gumbazida nur sochib, yerga yorug‘lik bersin.” Shunday ham bo‘ldi.</div>
  <div id="16"><sup><a href="https://www.kitobook.com/compare/book/01/01/16/" title="сравнение переводов, параллельные ссылки">16</a></sup> Xudo ikkita katta yoritqichni — quyosh va oyni yaratdi: kunduzi nur sochib turishi uchun kattaroq yoritqich — quyoshni, tunda nur sochib turishi uchun kichikrog‘i — oyni yaratdi. Shuningdek, Xudo yulduzlarni ham yaratdi.</div>
  <div id="17"><sup><a href="https://www.kitobook.com/compare/book/01/01/17/" title="сравнение переводов, параллельные ссылки">17</a></sup> Bu yoritqichlar yerga yorug‘lik bersin, kunduz va tun ustidan hukmronlik qilsin, yorug‘likni qorong‘ilikdan ajratib tursin, deb Xudo bularni osmon gumbaziga joylashtirdi.</div>
  <div id="18"><sup><a href="https://www.kitobook.com/compare/book/01/01/18/" title="сравнение переводов, параллельные ссылки">18</a></sup> Xudo buning ajoyib ekanini ko‘rdi.</div>
  <div id="19"><sup><a href="https://www.kitobook.com/compare/book/01/01/19/" title="сравнение переводов, параллельные ссылки">19</a></sup> Kech kirib, tong otdi. To‘rtinchi kun o‘tdi.</div>
  <div id="20"><sup><a href="https://www.kitobook.com/compare/book/01/01/20/" title="сравнение переводов, параллельные ссылки">20</a></sup> Keyin Xudo shunday amr berdi: “Suv har xil tirik jonivorlar bilan to‘lib–toshsin, qushlar paydo bo‘lib, havoda parvoz qilsin.”</div>
  <div id="21"><sup><a href="https://www.kitobook.com/compare/book/01/01/21/" title="сравнение переводов, параллельные ссылки">21</a></sup> Shunday qilib, Xudo bahaybat dengiz maxluqlarini va suvda suzuvchi turli–tuman jonivorlarni, har turli qushlarni yaratdi. Xudo buning ham ajoyib ekanini ko‘rdi.</div>
  <div id="22"><sup><a href="https://www.kitobook.com/compare/book/01/01/22/" title="сравнение переводов, параллельные ссылки">22</a></sup> Shunda Xudo bularning hammasiga marhamat qilib dedi: “Baliqlar va qushlar serpusht bo‘lib, ko‘paysin. Dengizlar baliqlar bilan to‘lib– toshsin, yer uzra qushlar ko‘paysin.”</div>
  <div id="23"><sup><a href="https://www.kitobook.com/compare/book/01/01/23/" title="сравнение переводов, параллельные ссылки">23</a></sup> Kech kirib, tong otdi. Beshinchi kun o‘tdi.</div>
  <div id="24"><sup><a href="https://www.kitobook.com/compare/book/01/01/24/" title="сравнение переводов, параллельные ссылки">24</a></sup> So‘ngra Xudo: “Yer turli–tuman jonzotlarni — chorvani, sudralib yuruvchi jonivorlarni, har turli yovvoyi hayvonlarni paydo qilsin”, deb amr qildi. Shunday ham bo‘ldi.</div>
  <div id="25"><sup><a href="https://www.kitobook.com/compare/book/01/01/25/" title="сравнение переводов, параллельные ссылки">25</a></sup> Xudo har turli yovvoyi hayvonlarni, chorvaning har xil turlarini, yer yuzida sudralib yuruvchi jonivorlarning va hasharotlarning har xil turlarini yaratdi. Xudo buning ajoyib ekanini ko‘rdi.</div>
  <div id="26"><sup><a href="https://www.kitobook.com/compare/book/01/01/26/" title="сравнение переводов, параллельные ссылки">26</a></sup> Keyin Xudo shunday dedi: “Endi inson zotini yarataylik, ular O‘z suratimizday, O‘zimizga o‘xshagan bo‘lsin. Inson zoti dengizdagi baliqlar ustidan, osmondagi qushlar, yer yuzidagi chorva hamda jamiki yovvoyi hayvonlar, yerda sudralib yuruvchi har qanday jonivor va hasharotlar ustidan hukmronlik qilsin.”</div>
  <div id="27"><sup><a href="https://www.kitobook.com/compare/book/01/01/27/" title="сравнение переводов, параллельные ссылки">27</a></sup> Shunday qilib, Xudo O‘z suratiday qilib yaratdi inson zotini. Erkagu ayol qilib yaratdi ularni.</div>
  <div id="28"><sup><a href="https://www.kitobook.com/compare/book/01/01/28/" title="сравнение переводов, параллельные ссылки">28</a></sup> Xudo insonlarga marhamat qilib, aytdi: “Uvali–juvali bo‘linglar, yer yuzini to‘ldirib, itoat ettiringlar, dengizdagi baliqlar ustidan, osmondagi qushlaru yer yuzida yashovchi har turli jonivorlar ustidan hukmronlik qilinglar.”</div>
  <div id="29"><sup><a href="https://www.kitobook.com/compare/book/01/01/29/" title="сравнение переводов, параллельные ссылки">29</a></sup> Xudo yana aytdi: “Mana, sizlarga butun yer yuzidagi har xil donli o‘simliklarni va mevali daraxtlarni berdim. Sizlar bulardan yegulik uchun foydalanasizlar.</div>
  <div id="30"><sup><a href="https://www.kitobook.com/compare/book/01/01/30/" title="сравнение переводов, параллельные ссылки">30</a></sup> Yer yuzidagi jamiki tirik jonzotlarga — hamma hayvonlarga, hamma qushlarga yemish qilib ko‘k o‘t–o‘lanni berdim.” Shunday ham bo‘ldi.</div>
  <div id="31"><sup><a href="https://www.kitobook.com/compare/book/01/01/31/" title="сравнение переводов, параллельные ссылки">31</a></sup> Xudo O‘zi yaratgan hamma narsaga nazar soldi. Bular juda ajoyib edi. Kech kirib, tong otdi. Oltinchi kun o‘tdi.</div>
</div>