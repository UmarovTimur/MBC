<div itemprop="articleBody" class="text">
  <div id="1"><sup><a href="https://www.kitobook.com/compare/book/01/38/1/" title="сравнение переводов, параллельные ссылки">1</a></sup> Shu orada Yahudo aka–ukalaridan ajralib, alohida bo‘ldi va Adullam shahriga ko‘chib keldi. U Xirax degan odamga yaqin joyga o‘rnashdi. Xirax o‘sha yerlik edi.</div>
  <div id="2"><sup><a href="https://www.kitobook.com/compare/book/01/38/2/" title="сравнение переводов, параллельные ссылки">2</a></sup> Yahudo bu yerda Kan’on xalqidan bo‘lgan bir qizni uchratib qoldi. Bu qiz Shuvo degan odamning qizi edi. Yahudo o‘sha qizga uylandi.</div>
  <div id="3"><sup><a href="https://www.kitobook.com/compare/book/01/38/3/" title="сравнение переводов, параллельные ссылки">3</a></sup> O‘sha ayol homilador bo‘lib, o‘g‘il tug‘di. Yahudo o‘g‘liga G‘ur, deb ism qo‘ydi.</div>
  <div id="4"><sup><a href="https://www.kitobook.com/compare/book/01/38/4/" title="сравнение переводов, параллельные ссылки">4</a></sup> Yahudoning xotini yana homilador bo‘lib, ikkinchi o‘g‘lini tug‘di. Bu o‘g‘liga O‘nan, deb ism qo‘ydi.</div>
  <div id="5"><sup><a href="https://www.kitobook.com/compare/book/01/38/5/" title="сравнение переводов, параллельные ссылки">5</a></sup> Yahudoning xotini uchinchi o‘g‘lini tug‘di va unga Shelo, deb ism qo‘ydi. Bu o‘g‘li tug‘ilganda, Yahudo Xazib shahrida edi.</div>
  <div id="6"><sup><a href="https://www.kitobook.com/compare/book/01/38/6/" title="сравнение переводов, параллельные ссылки">6</a></sup> To‘ng‘ich o‘g‘li G‘ur ulg‘aygach, Yahudo uni Tamara degan qizga uylantirdi.</div>
  <div id="7"><sup><a href="https://www.kitobook.com/compare/book/01/38/7/" title="сравнение переводов, параллельные ссылки">7</a></sup> Lekin G‘ur Egamizning oldida qabihlik qilardi. Oxiri, Egamiz uning jonini oldi.</div>
  <div id="8"><sup><a href="https://www.kitobook.com/compare/book/01/38/8/" title="сравнение переводов, параллельные ссылки">8</a></sup> Shundan keyin Yahudo O‘nanga aytdi: — Sen akangning xotiniga uylanib, qaynag‘alik burchingni bajar, toki akangga zurriyot qolsin.</div>
  <div id="9"><sup><a href="https://www.kitobook.com/compare/book/01/38/9/" title="сравнение переводов, параллельные ссылки">9</a></sup> Lekin O‘nan bilardiki, tug‘iladigan bola o‘ziniki hisoblanmasdi. Shu sababdan O‘nan har safar Tamaraning yoniga kirganda, akamga zurriyot qolmasin, deb urug‘ini yerga to‘kardi.</div>
  <div id="10"><sup><a href="https://www.kitobook.com/compare/book/01/38/10/" title="сравнение переводов, параллельные ссылки">10</a></sup> O‘nan bu qilmishi bilan Egamizning oldida qabihlik qilayotgan edi. Shuning uchun Egamiz O‘nanning ham jonini oldi.</div>
  <div id="11"><sup><a href="https://www.kitobook.com/compare/book/01/38/11/" title="сравнение переводов, параллельные ссылки">11</a></sup> Shundan keyin Yahudo kelini Tamaraga: — Otangning uyiga borib turmushga chiqmay, o‘tira tur–chi, o‘g‘lim Shelo ulg‘ayib qolar, — dedi. Chunki Yahudo: “Shelo ham akalariga o‘xshab o‘lib qolmasin”, deb qo‘rqqan edi. Shunday qilib, Tamara otasining uyiga qaytib ketdi.</div>
  <div id="12"><sup><a href="https://www.kitobook.com/compare/book/01/38/12/" title="сравнение переводов, параллельные ссылки">12</a></sup> Oradan birmuncha vaqt o‘tgach, Yahudoning xotini vafot etdi. Yahudo aza muddatini tugatgandan keyin, Adullamlik do‘sti Xirax bilan birga Timnax shahriga — qo‘ylarining junini qirqayotganlardan xabar olgani ketdi.</div>
  <div id="13"><sup><a href="https://www.kitobook.com/compare/book/01/38/13/" title="сравнение переводов, параллельные ссылки">13</a></sup> Kimdir Tamaraga: “Qaynatang qo‘ylarining junini qirqayotganlardan xabar olgani Timnaxga ketyapti”, deb aytib qoldi.</div>
  <div id="14"><sup><a href="https://www.kitobook.com/compare/book/01/38/14/" title="сравнение переводов, параллельные ссылки">14</a></sup> Tamara egnidagi azadorlik liboslarini o‘zgartirdi. Yuzini ro‘mol bilan berkitib oldi–da, Enayim shahri darvozasida o‘tirdi. Bu shahar Timnaxga boradigan yo‘lda edi. Yahudoning kichik o‘g‘li Shelo voyaga yetganini Tamara bilardi. Lekin haligacha Tamarani Sheloga olib bermagan edilar.</div>
  <div id="15"><sup><a href="https://www.kitobook.com/compare/book/01/38/15/" title="сравнение переводов, параллельные ссылки">15</a></sup> Yahudo Tamarani ko‘rib qoldi. Tamara yuzini berkitib olgani uchun, Yahudo: “Bu ayol fohisha bo‘lsa kerak”, deb o‘yladi.</div>
  <div id="16"><sup><a href="https://www.kitobook.com/compare/book/01/38/16/" title="сравнение переводов, параллельные ссылки">16</a></sup> Yahudo yo‘l bo‘yida o‘tirgan Tamaraning oldiga keldi. Bu ayol o‘zining kelini ekanini Yahudo bilmagani uchun, unga: “Men bilan birga bo‘lgin”, deb taklif qildi. — Siz bilan bo‘lsam, evaziga nima berasiz? — deb so‘radi Tamara.</div>
  <div id="17"><sup><a href="https://www.kitobook.com/compare/book/01/38/17/" title="сравнение переводов, параллельные ссылки">17</a></sup> — Suruvimdan bir uloqcha yuboraman, — dedi Yahudo. — Uloqchani yuborguningizcha, menga garovga biron narsa qoldirib ketsangiz, — dedi Tamara.</div>
  <div id="18"><sup><a href="https://www.kitobook.com/compare/book/01/38/18/" title="сравнение переводов, параллельные ссылки">18</a></sup> — Bo‘pti, garovga nima beray? — deb so‘radi Yahudo. — Bo‘yningizdagi muhringizni bog‘ichi bilan, yana qo‘lingizdagi tayog‘ingizni, — dedi Tamara. Shunday qilib, Yahudo o‘sha narsalarni Tamaraga berdi. Keyin u bilan bo‘ldi. Tamara Yahudodan homilador bo‘lib qoldi.</div>
  <div id="19"><sup><a href="https://www.kitobook.com/compare/book/01/38/19/" title="сравнение переводов, параллельные ссылки">19</a></sup> Tamara uyiga bordi. Yuzidagi yopinchig‘ini olib, azadorlik liboslarini yana kiyib oldi.</div>
  <div id="20"><sup><a href="https://www.kitobook.com/compare/book/01/38/20/" title="сравнение переводов, параллельные ссылки">20</a></sup> Yahudo do‘sti Xiraxdan: “Mana bu uloqchani olib borib o‘sha ayolga ber, men unga bergan garovni qaytarib ol”, deb iltimos qildi. Lekin Xirax u ayolni topa olmadi.</div>
  <div id="21"><sup><a href="https://www.kitobook.com/compare/book/01/38/21/" title="сравнение переводов, параллельные ссылки">21</a></sup> Xirax shu yerlik odamlardan: — Mana shu shaharning darvozasi yonida yo‘l chetida bir fohisha o‘tirar edi, o‘sha fohisha qayerda? — deb so‘radi. — Bu yerda hech qanday fohisha yo‘q, — deb javob berishdi o‘sha odamlar.</div>
  <div id="22"><sup><a href="https://www.kitobook.com/compare/book/01/38/22/" title="сравнение переводов, параллельные ссылки">22</a></sup> Xirax Yahudoning oldiga qaytib kelib: — U ayolni topa olmadim, — dedi, — shahar odamlari ham, bu yerda hech qanday fohisha yo‘q, deb aytishdi.</div>
  <div id="23"><sup><a href="https://www.kitobook.com/compare/book/01/38/23/" title="сравнение переводов, параллельные ссылки">23</a></sup> — Mayli, o‘sha narsalarim u ayolga qolaversin, — dedi. — Men unga uloqcha jo‘natgandim, sen topa olmading. Aks holda masxara bo‘lardik.</div>
  <div id="24"><sup><a href="https://www.kitobook.com/compare/book/01/38/24/" title="сравнение переводов, параллельные ссылки">24</a></sup> Taxminan uch oydan keyin Yahudo: “Kelining Tamara fohisha ekan, homilador bo‘lib qolibdi”, degan gap eshitdi. — Uni shahardan tashqariga olib chiqib yoqib yuboringlar! — deb buyurdi Yahudo.</div>
  <div id="25"><sup><a href="https://www.kitobook.com/compare/book/01/38/25/" title="сравнение переводов, параллельные ссылки">25</a></sup> Tamarani olib chiqqanlarida, u qaynatasiga shu xabarni yubordi: “Men mana bu bog‘ichi bor muhr va tayoqning egasidan homilador bo‘lganman, iltimos, bu narsalarning egasini aniqlasangiz”, deb xabar yubordi.</div>
  <div id="26"><sup><a href="https://www.kitobook.com/compare/book/01/38/26/" title="сравнение переводов, параллельные ссылки">26</a></sup> Yahudo bu narsalarni tanib, dedi: “Men zimmamdagi majburiyatimni bajarmadim — Tamarani o‘g‘lim Sheloga olib bermadim, Tamara esa to‘g‘ri ish qildi.” Shundan keyin Yahudo Tamara bilan boshqa bo‘lmadi.</div>
  <div id="27"><sup><a href="https://www.kitobook.com/compare/book/01/38/27/" title="сравнение переводов, параллельные ссылки">27</a></sup> Tamaraning ko‘zi yoriydigan payt yaqinlashganda, uning qornida egizaklar borligi ma’lum bo‘ldi.</div>
  <div id="28"><sup><a href="https://www.kitobook.com/compare/book/01/38/28/" title="сравнение переводов, параллельные ссылки">28</a></sup> Tamara tug‘ayotganda, egizaklardan biri qo‘lini tashqariga chiqardi. Doya: “Bunisi birinchi bo‘lib tug‘ildi”, deb chaqaloqning qo‘liga qizil ip bog‘lab qo‘ydi.</div>
  <div id="29"><sup><a href="https://www.kitobook.com/compare/book/01/38/29/" title="сравнение переводов, параллельные ссылки">29</a></sup> Lekin chaqaloq qo‘lini ichkariga tortib olishi bilan ikkinchisi tug‘ildi. Doya: “Sen yo‘lingni o‘zing yorib chiqding!” dedi. Shu sababdan unga Paraz, deb ism qo‘yildi.</div>
  <div id="30"><sup><a href="https://www.kitobook.com/compare/book/01/38/30/" title="сравнение переводов, параллельные ссылки">30</a></sup> So‘ngra qo‘liga qizil ip bog‘langan chaqaloq tug‘ildi. Unga Zerax, deb ism qo‘yildi.</div>
</div>