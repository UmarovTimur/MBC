<div itemprop="articleBody" class="text">
  <div id="1"><sup><a href="https://www.kitobook.com/compare/book/19/85/1/" title="сравнение переводов, параллельные ссылки">1</a></sup> Dovud ibodati. Tinglagin, ey Egam, javob ber menga, Men muhtoj hamda yo‘qsilman.</div>
  <div id="2"><sup><a href="https://www.kitobook.com/compare/book/19/85/2/" title="сравнение переводов, параллельные ссылки">2</a></sup> Taqvodorman, jonimni asragin, Senga umid qilaman, men, qulingni qutqargin. Sen mening Xudoyimsan.</div>
  <div id="3"><sup><a href="https://www.kitobook.com/compare/book/19/85/3/" title="сравнение переводов, параллельные ссылки">3</a></sup> Shafqat qilgin menga, ey Rabbiy, Kun bo‘yi senga iltijo qilmoqdaman.</div>
  <div id="4"><sup><a href="https://www.kitobook.com/compare/book/19/85/4/" title="сравнение переводов, параллельные ссылки">4</a></sup> Men, qulingga shodlik baxsh etgin, Ey Rabbiy, men Senga yuragimni ochaman.</div>
  <div id="5"><sup><a href="https://www.kitobook.com/compare/book/19/85/5/" title="сравнение переводов, параллельные ссылки">5</a></sup> Sen, ey Rabbiy, yaxshi, kechirimlisan, Senga iltijo qilganlarga Sodiq sevgingni ko‘rsatasan.</div>
  <div id="6"><sup><a href="https://www.kitobook.com/compare/book/19/85/6/" title="сравнение переводов, параллельные ссылки">6</a></sup> Ibodatimga quloq sol, ey Egam, Shafqat so‘rab qilgan iltijoimga diqqat qil.</div>
  <div id="7"><sup><a href="https://www.kitobook.com/compare/book/19/85/7/" title="сравнение переводов, параллельные ссылки">7</a></sup> Og‘ir kunda Senga iltijo qilaman, Iltijolarimga Sen javob berasan.</div>
  <div id="8"><sup><a href="https://www.kitobook.com/compare/book/19/85/8/" title="сравнение переводов, параллельные ссылки">8</a></sup> Ey Rabbiy, xudolar orasida Hech qaysisi Senga o‘xshamaydi, Bironta buyuk ishni Seniki bilan qiyoslab bo‘lmaydi.</div>
  <div id="9"><sup><a href="https://www.kitobook.com/compare/book/19/85/9/" title="сравнение переводов, параллельные ссылки">9</a></sup> Jamiki xalqlarni Sen yaratgansan, Ey Rabbiy, ular kelib, Senga ta’zim qiladi, Nomingga shuhrat keltiradi.</div>
  <div id="10"><sup><a href="https://www.kitobook.com/compare/book/19/85/10/" title="сравнение переводов, параллельные ссылки">10</a></sup> Zero, Sen buyuksan, mo‘jizalar ko‘rsatasan, Sen tanho Xudosan.</div>
  <div id="11"><sup><a href="https://www.kitobook.com/compare/book/19/85/11/" title="сравнение переводов, параллельные ссылки">11</a></sup> Yo‘lingni menga ko‘rsat, ey Egam, Toki to‘g‘ri so‘qmoqlaringdan yuray, Menga sobit qalb bergin, Men Sendan qo‘rqayin.</div>
  <div id="12"><sup><a href="https://www.kitobook.com/compare/book/19/85/12/" title="сравнение переводов, параллельные ссылки">12</a></sup> Ey Rabbim Xudo, butun yuragim ila Senga shukr aytayin! To abad Sening nomingni ulug‘layman.</div>
  <div id="13"><sup><a href="https://www.kitobook.com/compare/book/19/85/13/" title="сравнение переводов, параллельные ссылки">13</a></sup> Menga bo‘lgan sodiq sevging g‘oyat buyukdir, O‘liklar diyoridan jonimni qutqargansan.</div>
  <div id="14"><sup><a href="https://www.kitobook.com/compare/book/19/85/14/" title="сравнение переводов, параллельные ссылки">14</a></sup> Ey Xudo, takabburlar menga hujum qilmoqda, Zo‘ravonlar to‘dasi jonim payiga tushgan. Ular Senga aslo e’tibor bermaydi.</div>
  <div id="15"><sup><a href="https://www.kitobook.com/compare/book/19/85/15/" title="сравнение переводов, параллельные ссылки">15</a></sup> Sen, ey Rabbiy, rahmdil va inoyatli, Jahli tez chiqmaydigan Xudosan, Sodiq sevging mo‘ldir.</div>
  <div id="16"><sup><a href="https://www.kitobook.com/compare/book/19/85/16/" title="сравнение переводов, параллельные ссылки">16</a></sup> Holimga boq, mehr–shafqat qil, Men qulingman, o‘z cho‘ringning o‘g‘liman. Menga qudratingdan ato qil, Meni qutqargin.</div>
  <div id="17"><sup><a href="https://www.kitobook.com/compare/book/19/85/17/" title="сравнение переводов, параллельные ссылки">17</a></sup> Marhamating alomatini menga ko‘rsatgin, Toki g‘animlarim buni ko‘rib, sharmanda bo‘lsin. Meni qo‘llab, tasalli bergansan, ey Egam.</div>
</div>