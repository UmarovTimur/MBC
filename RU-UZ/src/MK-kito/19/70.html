<div itemprop="articleBody" class="text">
  <div id="1"><sup><a href="https://www.kitobook.com/compare/book/19/70/1/" title="сравнение переводов, параллельные ссылки">1</a></sup> Ey Egam, Senda men panoh topaman, Sharmanda bo‘lishimga aslo yo‘l qo‘ymagin.</div>
  <div id="2"><sup><a href="https://www.kitobook.com/compare/book/19/70/2/" title="сравнение переводов, параллельные ссылки">2</a></sup> Adolatlisan, saqla meni, qutqargin, Eshitgin, meni xalos qilgin.</div>
  <div id="3"><sup><a href="https://www.kitobook.com/compare/book/19/70/3/" title="сравнение переводов, параллельные ссылки">3</a></sup> Mening panoh qoyam bo‘lgin, Har doim Senga bora olay. Meni qutqarmoq uchun amr berding. Chindan ham, Sen suyangan qoyamsan, qal’amsan.</div>
  <div id="4"><sup><a href="https://www.kitobook.com/compare/book/19/70/4/" title="сравнение переводов, параллельные ссылки">4</a></sup> Ey Xudoyim, fosiqning qo‘lidan meni qutqargin, Adolatsiz, zolim odamning iskanjasidan qutqargin.</div>
  <div id="5"><sup><a href="https://www.kitobook.com/compare/book/19/70/5/" title="сравнение переводов, параллельные ссылки">5</a></sup> Sen, ey Egam Rabbiy, mening umidimsan, Yoshligimdan Senga umid bog‘laganman.</div>
  <div id="6"><sup><a href="https://www.kitobook.com/compare/book/19/70/6/" title="сравнение переводов, параллельные ссылки">6</a></sup> Tug‘ilganimdan buyon Senga suyandim, Onamning qornidan meni olib chiqqansan, Doimo Senga hamdu sano aytaman.</div>
  <div id="7"><sup><a href="https://www.kitobook.com/compare/book/19/70/7/" title="сравнение переводов, параллельные ссылки">7</a></sup> Hayotim ko‘pchilikka o‘rnak bo‘ldi, Chunki Sen mening mustahkam panohimsan.</div>
  <div id="8"><sup><a href="https://www.kitobook.com/compare/book/19/70/8/" title="сравнение переводов, параллельные ссылки">8</a></sup> Og‘zimdan aslo tushmas Senga hamdu sanolar, Kun bo‘yi shuhratingni e’lon qilaman.</div>
  <div id="9"><sup><a href="https://www.kitobook.com/compare/book/19/70/9/" title="сравнение переводов, параллельные ссылки">9</a></sup> Keksaygan chog‘imda meni tashlab qo‘ymagin, Quvvatim ketganda, meni tark etmagin.</div>
  <div id="10"><sup><a href="https://www.kitobook.com/compare/book/19/70/10/" title="сравнение переводов, параллельные ссылки">10</a></sup> Axir, dushmanlarim menga qarshi til biriktiradi, Birga fitna qilib, meni o‘ldirmoqchi bo‘ladi.</div>
  <div id="11"><sup><a href="https://www.kitobook.com/compare/book/19/70/11/" title="сравнение переводов, параллельные ссылки">11</a></sup> Dushmanlarim aytar: “Xudo tark etgan uni, Quvinglar, ushlanglar uni, Uni qutqaradigan hech kimsa yo‘qdir.”</div>
  <div id="12"><sup><a href="https://www.kitobook.com/compare/book/19/70/12/" title="сравнение переводов, параллельные ссылки">12</a></sup> Ey Xudo, mendan uzoq ketmagin, Tez kel, ey Xudoyim, menga madad ber!</div>
  <div id="13"><sup><a href="https://www.kitobook.com/compare/book/19/70/13/" title="сравнение переводов, параллельные ссылки">13</a></sup> Meni ayblovchilar sharmandalikdan yerga kirib ketsin, Menga zarar yetkazmoqchi bo‘lganlar Masxara bo‘lsin, badnom bo‘lsin.</div>
  <div id="14"><sup><a href="https://www.kitobook.com/compare/book/19/70/14/" title="сравнение переводов, параллельные ссылки">14</a></sup> Men esa doimo Senga umid bog‘layman, Yanada ko‘p hamdu sano aytaman.</div>
  <div id="15"><sup><a href="https://www.kitobook.com/compare/book/19/70/15/" title="сравнение переводов, параллельные ссылки">15</a></sup> Menga qilganlaringdan hayratga tushdim, Adolatingni har kimga hikoya qilaveraman, Najotingni kun bo‘yi so‘ylayveraman.</div>
  <div id="16"><sup><a href="https://www.kitobook.com/compare/book/19/70/16/" title="сравнение переводов, параллельные ссылки">16</a></sup> Qudratli ishlaringni madh qilaman, ey Egam Rabbiy, Yolg‘iz Sening odilligingni madh qilaman.</div>
  <div id="17"><sup><a href="https://www.kitobook.com/compare/book/19/70/17/" title="сравнение переводов, параллельные ссылки">17</a></sup> Ey Xudo, yoshligimdan menga Sen ta’lim bergansan, Ajoyib ishlaringni hamon aytib yuraman.</div>
  <div id="18"><sup><a href="https://www.kitobook.com/compare/book/19/70/18/" title="сравнение переводов, параллельные ссылки">18</a></sup> Sochlarim oqarib, keksayganimda, Meni tark etmagin, ey Xudo! Kelgusi avlodlarga kuching haqida aytay, Mendan keyin keladiganlarga Qudrating haqida aytib beray.</div>
  <div id="19"><sup><a href="https://www.kitobook.com/compare/book/19/70/19/" title="сравнение переводов, параллельные ссылки">19</a></sup> Adolating samolarga yetadi, ey Xudo, Buyuk ishlar qilding Sen, Senga o‘xshagan kim bor, ey Xudo?!</div>
  <div id="20"><sup><a href="https://www.kitobook.com/compare/book/19/70/20/" title="сравнение переводов, параллельные ссылки">20</a></sup> Duchor qilding meni ko‘p kulfat, azoblarga, Meni yana hayotga qaytarasan, Yer ostidan yana meni chiqarib olasan.</div>
  <div id="21"><sup><a href="https://www.kitobook.com/compare/book/19/70/21/" title="сравнение переводов, параллельные ссылки">21</a></sup> Shuhratimni yana yuksaltirasan, Menga yana taskin berasan.</div>
  <div id="22"><sup><a href="https://www.kitobook.com/compare/book/19/70/22/" title="сравнение переводов, параллельные ссылки">22</a></sup> Arfa chalib Senga hamdu sano aytaman, Sening sadoqatingni kuylayman, ey Xudoyim. Lira chalib, Seni tarannum qilaman, Ey Isroil xalqining muqaddas Xudosi!</div>
  <div id="23"><sup><a href="https://www.kitobook.com/compare/book/19/70/23/" title="сравнение переводов, параллельные ссылки">23</a></sup> Seni madh qilib kuylaganimda, Dudoqlarim shodlikdan hayqiradi. Meni Sen qutqargansan.</div>
  <div id="24"><sup><a href="https://www.kitobook.com/compare/book/19/70/24/" title="сравнение переводов, параллельные ссылки">24</a></sup> Menga zarar yetkazmoqchi bo‘lganlar Sharmandayi sharmisor bo‘ldilar. Kun bo‘yi tilim adolating haqida so‘ylaydi.</div>
</div>