<div itemprop="articleBody" class="text">
  <div id="1"><sup><a href="https://www.kitobook.com/compare/book/19/145/1/" title="сравнение переводов, параллельные ссылки">1</a></sup> Egamizga hamdu sanolar bo‘lsin! Egamni madh qil, ey jonim!</div>
  <div id="2"><sup><a href="https://www.kitobook.com/compare/book/19/145/2/" title="сравнение переводов, параллельные ссылки">2</a></sup> Tirik ekanman, Egamga hamdu sano aytaman, Umrim boricha Xudoyimga hamdu sano kuylayman.</div>
  <div id="3"><sup><a href="https://www.kitobook.com/compare/book/19/145/3/" title="сравнение переводов, параллельные ссылки">3</a></sup> Umid bog‘lamang shahzodalarga, Najot berolmaydigan inson zotiga.</div>
  <div id="4"><sup><a href="https://www.kitobook.com/compare/book/19/145/4/" title="сравнение переводов, параллельные ссылки">4</a></sup> Ular jon bergach, tuproqqa qaytar, O‘sha ondayoq ularning rejasi yo‘qqa chiqar.</div>
  <div id="5"><sup><a href="https://www.kitobook.com/compare/book/19/145/5/" title="сравнение переводов, параллельные ссылки">5</a></sup> Yoqubning Xudosini madadkorim, deb aytganlar baxtlidir, O‘zlarining Egasi Xudodan umid qilganlar baxtlidir.</div>
  <div id="6"><sup><a href="https://www.kitobook.com/compare/book/19/145/6/" title="сравнение переводов, параллельные ссылки">6</a></sup> Ha, Yoqubning Xudosi Osmonu yerni hamda dengizni yaratgan. Dengizu undagi hamma jonzotni U yaratgan, U to abad sodiq bo‘lib qoladi,</div>
  <div id="7"><sup><a href="https://www.kitobook.com/compare/book/19/145/7/" title="сравнение переводов, параллельные ссылки">7</a></sup> Mazlumlarga adolat qiladi, Ochlarga U non beradi. Asirlarni ozod qiluvchi Egamizdir.</div>
  <div id="8"><sup><a href="https://www.kitobook.com/compare/book/19/145/8/" title="сравнение переводов, параллельные ссылки">8</a></sup> Egamiz ko‘rning ko‘zlarini ochadi, Ikki bukilganlarning qaddini rostlaydi, Egamiz solihlarni sevadi.</div>
  <div id="9"><sup><a href="https://www.kitobook.com/compare/book/19/145/9/" title="сравнение переводов, параллельные ссылки">9</a></sup> Egamiz musofirlarni asraydi, Yetim, bevalarni qo‘llaydi, Fosiqning yo‘llariga xalaqit beradi.</div>
  <div id="10"><sup><a href="https://www.kitobook.com/compare/book/19/145/10/" title="сравнение переводов, параллельные ссылки">10</a></sup> Egamiz to abad hukmdordir, Ey Quddus, sening Xudoying nasllar osha hukmdordir! Egamizga hamdu sanolar bo‘lsin!</div>
</div>