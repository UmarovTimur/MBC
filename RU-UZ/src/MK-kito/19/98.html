<div itemprop="articleBody" class="text">
  <div id="1"><sup><a href="https://www.kitobook.com/compare/book/19/98/1/" title="сравнение переводов, параллельные ссылки">1</a></sup> Egamiz shohdir, xalqlar titrasin! Karublar uzra taxt qurgan U! Zamin larzaga kelsin!</div>
  <div id="2"><sup><a href="https://www.kitobook.com/compare/book/19/98/2/" title="сравнение переводов, параллельные ссылки">2</a></sup> Egamiz Quddusda ulug‘dir, Jamiki xalqlar uzra yuksakdadir.</div>
  <div id="3"><sup><a href="https://www.kitobook.com/compare/book/19/98/3/" title="сравнение переводов, параллельные ссылки">3</a></sup> Uning nomi ulug‘, haybatlidir! Uni madh qilsinlar, Zero, muqaddasdir U!</div>
  <div id="4"><sup><a href="https://www.kitobook.com/compare/book/19/98/4/" title="сравнение переводов, параллельные ссылки">4</a></sup> Shoh qudratlidir, adolatparvardir, U odillikni o‘rnatgan! Yoqub nasli orasida Adolatli va to‘g‘ri hukm chiqargan!</div>
  <div id="5"><sup><a href="https://www.kitobook.com/compare/book/19/98/5/" title="сравнение переводов, параллельные ссылки">5</a></sup> Egamiz Xudoni ulug‘langlar! Uning poyiga sajda qilinglar. Zero, muqaddasdir U!</div>
  <div id="6"><sup><a href="https://www.kitobook.com/compare/book/19/98/6/" title="сравнение переводов, параллельные ссылки">6</a></sup> Muso va Horun Uning ruhoniylaridan edi, Shomuil ham Egamizga iltijo qilganlardan biri edi. Ular Egamizga iltijo qildi, U javob berdi.</div>
  <div id="7"><sup><a href="https://www.kitobook.com/compare/book/19/98/7/" title="сравнение переводов, параллельные ссылки">7</a></sup> Ustun shaklidagi bulut ichra ular bilan gaplashdi, Ular Egamizning farmonlariga Hamda U bergan qonunlariga rioya qilardi.</div>
  <div id="8"><sup><a href="https://www.kitobook.com/compare/book/19/98/8/" title="сравнение переводов, параллельные ссылки">8</a></sup> Ularga javob berding, ey Egamiz Xudo! Sen ularni kechiruvchi Xudo bo‘lding, Ularni jazolading yomon yo‘ldan ketganlarida.</div>
  <div id="9"><sup><a href="https://www.kitobook.com/compare/book/19/98/9/" title="сравнение переводов, параллельные ссылки">9</a></sup> Ulug‘langlar Egamiz Xudoni! Sajda qiling Unga O‘z muqaddas tog‘ida. Zero, muqaddasdir Egamiz Xudo!</div>
</div>