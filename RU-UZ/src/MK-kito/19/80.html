<div itemprop="articleBody" class="text">
  <div id="1"><sup><a href="https://www.kitobook.com/compare/book/19/80/1/" title="сравнение переводов, параллельные ссылки">1</a></sup> Ijrochilar rahbariga. Soz jo‘rligida. Osifning sanosi.</div>
  <div id="2"><sup><a href="https://www.kitobook.com/compare/book/19/80/2/" title="сравнение переводов, параллельные ссылки">2</a></sup> Xudoga, qudratimiz manbaiga Sevinch bilan kuylang, Yoqubning Xudosiga shodlik ila hayqiring!</div>
  <div id="3"><sup><a href="https://www.kitobook.com/compare/book/19/80/3/" title="сравнение переводов, параллельные ссылки">3</a></sup> Qo‘shiq kuylang, doira cherting, Xushovoz lira, arfa chaling.</div>
  <div id="4"><sup><a href="https://www.kitobook.com/compare/book/19/80/4/" title="сравнение переводов, параллельные ссылки">4</a></sup> Burg‘u chaling yangi oy bayramida, Oy to‘lganda, Bayram kunimizda.</div>
  <div id="5"><sup><a href="https://www.kitobook.com/compare/book/19/80/5/" title="сравнение переводов, параллельные ссылки">5</a></sup> Isroil uchun bu qonundir, Yoqubning Xudosi farmonidir.</div>
  <div id="6"><sup><a href="https://www.kitobook.com/compare/book/19/80/6/" title="сравнение переводов, параллельные ссылки">6</a></sup> Misr yurti ustiga bostirib borganda, Xudo buni Isroilga qonun qilib berdi. Men notanish bir ovozni eshitdim:</div>
  <div id="7"><sup><a href="https://www.kitobook.com/compare/book/19/80/7/" title="сравнение переводов, параллельные ссылки">7</a></sup> “Yukni oldim yelkangizdan, — deydi u. — Qo‘llaringiz savatdan ozod bo‘ldi.</div>
  <div id="8"><sup><a href="https://www.kitobook.com/compare/book/19/80/8/" title="сравнение переводов, параллельные ссылки">8</a></sup> Menga faryod qildingiz kulfatda, sizni qutqardim, Bulutlar orasidan sizlarga javob berdim, Mariva suvlarida sizlarni sinadim.</div>
  <div id="9"><sup><a href="https://www.kitobook.com/compare/book/19/80/9/" title="сравнение переводов, параллельные ссылки">9</a></sup> Eshiting, ey xalqim, tanbeh beraman sizga, Ey Isroil, koshkiydi quloq solsangiz Menga!</div>
  <div id="10"><sup><a href="https://www.kitobook.com/compare/book/19/80/10/" title="сравнение переводов, параллельные ссылки">10</a></sup> Orangizda begona xudolar bo‘lmasin, Boshqa xudolarga sajda qilmanglar.</div>
  <div id="11"><sup><a href="https://www.kitobook.com/compare/book/19/80/11/" title="сравнение переводов, параллельные ссылки">11</a></sup> Men sizlarning Egangiz Xudoman, Sizlarni Misr yurtidan Men olib chiqqanman, Og‘zingizni katta oching, Men uni to‘ldiraman.</div>
  <div id="12"><sup><a href="https://www.kitobook.com/compare/book/19/80/12/" title="сравнение переводов, параллельные ссылки">12</a></sup> Ey xalqim, siz esa ovozimga quloq solmadingiz, Ey Isroil, Menga itoat etishni rad etdingiz.</div>
  <div id="13"><sup><a href="https://www.kitobook.com/compare/book/19/80/13/" title="сравнение переводов, параллельные ссылки">13</a></sup> O‘z bilganingizcha yashang, deya Yuraklaringizni o‘jarligicha qoldirdim.</div>
  <div id="14"><sup><a href="https://www.kitobook.com/compare/book/19/80/14/" title="сравнение переводов, параллельные ссылки">14</a></sup> Eh, qaniydi siz Menga quloq solsangiz, Ey Isroil, Mening yo‘llarimdan yursangiz!</div>
  <div id="15"><sup><a href="https://www.kitobook.com/compare/book/19/80/15/" title="сравнение переводов, параллельные ссылки">15</a></sup> Tezda dushmanlaringizni bo‘ysundirardim, Sizning g‘animlaringizga zarba berardim.</div>
  <div id="16"><sup><a href="https://www.kitobook.com/compare/book/19/80/16/" title="сравнение переводов, параллельные ссылки">16</a></sup> Men, Egangizdan nafratlanganlar Qo‘rquvdan g‘ujanak bo‘lardi, Ularning halokati to abad davom etardi.</div>
  <div id="17"><sup><a href="https://www.kitobook.com/compare/book/19/80/17/" title="сравнение переводов, параллельные ссылки">17</a></sup> Sizlarni bug‘doyning eng yaxshisi bilan boqardim, Qoyadan asal chiqarib, sizlarni to‘ydirardim.”</div>
</div>