<div itemprop="articleBody" class="text">
  <div id="1"><sup><a href="https://www.kitobook.com/compare/book/19/89/1/" title="сравнение переводов, параллельные ссылки">1</a></sup> Xudo odami Musoning ibodati.</div>
  <div id="2"><sup><a href="https://www.kitobook.com/compare/book/19/89/2/" title="сравнение переводов, параллельные ссылки">2</a></sup> Ey Rabbiy, nasllar osha Sen panohimiz bo‘lgan eding.</div>
  <div id="3"><sup><a href="https://www.kitobook.com/compare/book/19/89/3/" title="сравнение переводов, параллельные ссылки">3</a></sup> Tog‘lar hali paydo bo‘lmasdan oldin, Yeru olamni yaratmasingdan oldin, Abadulabad Sen Xudosan.</div>
  <div id="4"><sup><a href="https://www.kitobook.com/compare/book/19/89/4/" title="сравнение переводов, параллельные ссылки">4</a></sup> Sen insonni tuproqqa qaytarasan, “Qaytinglar, ey bandalar tuproqqa”, deb aytasan.</div>
  <div id="5"><sup><a href="https://www.kitobook.com/compare/book/19/89/5/" title="сравнение переводов, параллельные ссылки">5</a></sup> Ming yil Sening nazaringda bir kundaydir, Qisqa bir tun vaqtidaydir.</div>
  <div id="6"><sup><a href="https://www.kitobook.com/compare/book/19/89/6/" title="сравнение переводов, параллельные ссылки">6</a></sup> Sen odamlarni supurib tashlaysan, Ular go‘yo tushga o‘xshaydi. Ular tongda ungan yangi maysa kabidir. Tongda maysa yangidan o‘sib chiqsa ham Oqshomda so‘lib, xazon bo‘ladi.</div>
  <div id="7"><sup><a href="https://www.kitobook.com/compare/book/19/89/7/" title="сравнение переводов, параллельные ссылки">7</a></sup> Sening g‘azabingdan biz tugadik, Qahringdan biz vahimaga tushdik.</div>
  <div id="8"><sup><a href="https://www.kitobook.com/compare/book/19/89/8/" title="сравнение переводов, параллельные ссылки">8</a></sup> Gunohlarimizni Sen oldingga keltirding, Yashirin gunohlarimizni nurlaring yoritib turadi.</div>
  <div id="9"><sup><a href="https://www.kitobook.com/compare/book/19/89/9/" title="сравнение переводов, параллельные ссылки">9</a></sup> Kunlarimiz Sening g‘azabing ostida o‘tadi, Yillarimiz bir oh kabi tez nihoyasiga yetadi.</div>
  <div id="10"><sup><a href="https://www.kitobook.com/compare/book/19/89/10/" title="сравнение переводов, параллельные ссылки">10</a></sup> Kunlarimiz yetmish yil ekan, Agar bardam bo‘lsak, sakson yil ekan. Eng ajoyib yillar zahmat, jafo bilan kecharkan, Umrimiz tez o‘tar, o‘zimiz uchib ketarmiz.</div>
  <div id="11"><sup><a href="https://www.kitobook.com/compare/book/19/89/11/" title="сравнение переводов, параллельные ссылки">11</a></sup> Sening g‘azabing qudratini kim bila olar?! Qahring, O‘zingga loyiq qo‘rquv kabi buyukdir.</div>
  <div id="12"><sup><a href="https://www.kitobook.com/compare/book/19/89/12/" title="сравнение переводов, параллельные ссылки">12</a></sup> Umrimiz kunlarini sanashni bizga o‘rgatgin, Toki biz dono qalbga ega bo‘laylik.</div>
  <div id="13"><sup><a href="https://www.kitobook.com/compare/book/19/89/13/" title="сравнение переводов, параллельные ссылки">13</a></sup> Kel, ey Egam! Qachongacha kutamiz?! O‘z qullaringga shafqat qilgin!</div>
  <div id="14"><sup><a href="https://www.kitobook.com/compare/book/19/89/14/" title="сравнение переводов, параллельные ссылки">14</a></sup> Saharda sodiq sevging bilan bizni qondirgin, Umrimiz bo‘yi qo‘shiq aytib, xursand bo‘laylik.</div>
  <div id="15"><sup><a href="https://www.kitobook.com/compare/book/19/89/15/" title="сравнение переводов, параллельные ссылки">15</a></sup> Kulfatlar ko‘rdik ko‘p kunlar, Bizni mahzun etganding qancha yillar, O‘sha kunlar evaziga bizni xursand qil.</div>
  <div id="16"><sup><a href="https://www.kitobook.com/compare/book/19/89/16/" title="сравнение переводов, параллельные ссылки">16</a></sup> Biz, O‘z qullaringga qudratli ishlaring ko‘rinsin, Bizning naslimiz ulug‘vorligingni ko‘rsin.</div>
  <div id="17"><sup><a href="https://www.kitobook.com/compare/book/19/89/17/" title="сравнение переводов, параллельные ссылки">17</a></sup> Ey Rabbimiz Xudo, lutf–karaming bizga yor bo‘lsin, Ishlarimizga omad bergin, Ha, ishlarimizga baraka bergin!</div>
</div>