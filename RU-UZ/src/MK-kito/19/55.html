<div itemprop="articleBody" class="text">
  <div id="1"><sup><a href="https://www.kitobook.com/compare/book/19/55/1/" title="сравнение переводов, параллельные ссылки">1</a></sup> Ijrochilar rahbariga. “Uzoqdagi jim kabutar” kuyiga aytilgan. Filist xalqi Dovudni Gat shahrida tutib olganda, uning aytgan qo‘shig‘i.</div>
  <div id="2"><sup><a href="https://www.kitobook.com/compare/book/19/55/2/" title="сравнение переводов, параллельные ссылки">2</a></sup> Shafqat qil menga, ey Xudo, Odamlar meni ta’qib qilmoqda, G‘animlarim kun bo‘yi meni ezmoqda.</div>
  <div id="3"><sup><a href="https://www.kitobook.com/compare/book/19/55/3/" title="сравнение переводов, параллельные ссылки">3</a></sup> Bo‘htonchilar kun bo‘yi meni ta’qib qiladi, Ko‘plari menga hujum qiladi, ey Xudoyi Taolo!</div>
  <div id="4"><sup><a href="https://www.kitobook.com/compare/book/19/55/4/" title="сравнение переводов, параллельные ссылки">4</a></sup> Qo‘rqqanimda Senga umid bog‘layman.</div>
  <div id="5"><sup><a href="https://www.kitobook.com/compare/book/19/55/5/" title="сравнение переводов, параллельные ссылки">5</a></sup> Ey Xudo, kalomingni madh etaman, Qo‘rqmayman, Sendan umid qilaman, Bandang menga ne qila oladi?!</div>
  <div id="6"><sup><a href="https://www.kitobook.com/compare/book/19/55/6/" title="сравнение переводов, параллельные ссылки">6</a></sup> G‘animlarim har doim gapimni buzib ko‘rsatadi, Menga zarar yetkazmoq uchun fitnalar qiladi.</div>
  <div id="7"><sup><a href="https://www.kitobook.com/compare/book/19/55/7/" title="сравнение переводов, параллельные ссылки">7</a></sup> Yovuz niyatda ortimdan pisib keladi, Har bir qadamimni o‘lchab yuradi, Ular hayotimga chek qo‘yishni istaydi.</div>
  <div id="8"><sup><a href="https://www.kitobook.com/compare/book/19/55/8/" title="сравнение переводов, параллельные ссылки">8</a></sup> Jinoyatlari uchun ularni uloqtir, Ey Xudo, g‘azabing ila ularni yerga ur!</div>
  <div id="9"><sup><a href="https://www.kitobook.com/compare/book/19/55/9/" title="сравнение переводов, параллельные ссылки">9</a></sup> Sen qayg‘ularimni hisobga olgansan, Ko‘z yoshlarimni idishingga solib yig‘ib qo‘ygin. Axir, ularning har biri kitobingda yozilgan–ku!</div>
  <div id="10"><sup><a href="https://www.kitobook.com/compare/book/19/55/10/" title="сравнение переводов, параллельные ссылки">10</a></sup> Senga iltijo qilgan kunim Dushmanlarim ortga chekinadi. Ha, bilaman, Sen men tomonda.</div>
  <div id="11"><sup><a href="https://www.kitobook.com/compare/book/19/55/11/" title="сравнение переводов, параллельные ссылки">11</a></sup> Ey Xudo, kalomingni madh etaman, Ha, Egam, Sening kalomingni men madh etaman.</div>
  <div id="12"><sup><a href="https://www.kitobook.com/compare/book/19/55/12/" title="сравнение переводов, параллельные ссылки">12</a></sup> Sendan umid qilaman, qo‘rqmayman, Bandang menga ne qila oladi?!</div>
  <div id="13"><sup><a href="https://www.kitobook.com/compare/book/19/55/13/" title="сравнение переводов, параллельные ссылки">13</a></sup> Ey Xudo, Senga bergan ontimni bajarmog‘im shart, Shukrona nazrlarimni Senga atayman.</div>
  <div id="14"><sup><a href="https://www.kitobook.com/compare/book/19/55/14/" title="сравнение переводов, параллельные ссылки">14</a></sup> Jonimni o‘limdan qutqarib qolding, Oyog‘imni qoqilishdan saqlading. Shu bois, ey Xudo, Sening oldingda, Hayot nurida yuraman.</div>
</div>