<div itemprop="articleBody" class="text">
  <div id="1"><sup><a href="https://www.kitobook.com/compare/book/19/78/1/" title="сравнение переводов, параллельные ссылки">1</a></sup> Osifning sanosi. Ey Xudo, begona xalqlar Tanlagan yurtingni bosib oldi, Ular MuqaddasMa’badingni bulg‘adi, Quddusni vayronaga aylantirdi.</div>
  <div id="2"><sup><a href="https://www.kitobook.com/compare/book/19/78/2/" title="сравнение переводов, параллельные ссылки">2</a></sup> Biz qullaringmiz. Ular qullaringning jasadlarini Qushlarga yemish qilib berdilar. Taqvodor xalqingning etini Zamindagi yovvoyi hayvonlarga berdilar.</div>
  <div id="3"><sup><a href="https://www.kitobook.com/compare/book/19/78/3/" title="сравнение переводов, параллельные ссылки">3</a></sup> Quddus atroflarida ular qonimizni suvday to‘kdi, Jasadlarni dafn qilishga biron zot qoldirmadi.</div>
  <div id="4"><sup><a href="https://www.kitobook.com/compare/book/19/78/4/" title="сравнение переводов, параллельные ссылки">4</a></sup> Qo‘shnilarimiz oldida masxara bo‘ldik, Atrofimizdagilarga kulgi, o‘yinchoq bo‘ldik.</div>
  <div id="5"><sup><a href="https://www.kitobook.com/compare/book/19/78/5/" title="сравнение переводов, параллельные ссылки">5</a></sup> Ey Egam, qachongacha bizdan g‘azablanasan? To abadmi? Qachongacha rashking alangaday yonadi?</div>
  <div id="6"><sup><a href="https://www.kitobook.com/compare/book/19/78/6/" title="сравнение переводов, параллельные ссылки">6</a></sup> Seni tan olmaydigan xalqlar uzra, Senga sajda qilmaydigan shohliklar uzra G‘azabingni sochgin.</div>
  <div id="7"><sup><a href="https://www.kitobook.com/compare/book/19/78/7/" title="сравнение переводов, параллельные ссылки">7</a></sup> Ular xalqing Isroilni yeb bitirdi, Yurtini tashlandiq sahroga aylantirdi.</div>
  <div id="8"><sup><a href="https://www.kitobook.com/compare/book/19/78/8/" title="сравнение переводов, параллельные ссылки">8</a></sup> Bizga otalarimiz gunohlarini eslatma, Bizga tezda shafqatingni ko‘rsat, Axir, biz oyoq osti bo‘lib ketdik–ku!</div>
  <div id="9"><sup><a href="https://www.kitobook.com/compare/book/19/78/9/" title="сравнение переводов, параллельные ссылки">9</a></sup> O‘z shuhrating haqi, bizga madad ber, Ey najotkorimiz Xudo! O‘z noming haqi, bizni qutqar, Gunohlarimizni kechir.</div>
  <div id="10"><sup><a href="https://www.kitobook.com/compare/book/19/78/10/" title="сравнение переводов, параллельные ссылки">10</a></sup> Nima uchun begona xalqlar: “Qayerda ekan–a ularning Xudosi”, deya aytmog‘i kerak?! Xalqlardan o‘ch olganingni biz ko‘raylik, Axir, ular bizning qonimizni to‘kkan.</div>
  <div id="11"><sup><a href="https://www.kitobook.com/compare/book/19/78/11/" title="сравнение переводов, параллельные ссылки">11</a></sup> Asirlaring fig‘onlarini eshitgin, Buyuk qudratingni namoyish qilib, O‘limga mahkum bo‘lganlarni qutqargin.</div>
  <div id="12"><sup><a href="https://www.kitobook.com/compare/book/19/78/12/" title="сравнение переводов, параллельные ссылки">12</a></sup> Ey Rabbiy, qo‘shni xalqlar Seni haqoratlagani uchun Ularga yetti baravar qaytargin.</div>
  <div id="13"><sup><a href="https://www.kitobook.com/compare/book/19/78/13/" title="сравнение переводов, параллельные ссылки">13</a></sup> Biz Sening xalqing, yaylovdagi suruvingmiz, Senga to abad shukr aytarmiz, Nasldan naslga Seni takror madh qilarmiz.</div>
</div>