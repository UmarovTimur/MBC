<div itemprop="articleBody" class="text">
  <div id="1"><sup><a href="https://www.kitobook.com/compare/book/19/62/1/" title="сравнение переводов, параллельные ссылки">1</a></sup> Yahudo cho‘lida bo‘lganda, Dovudning aytgan sanosi.</div>
  <div id="2"><sup><a href="https://www.kitobook.com/compare/book/19/62/2/" title="сравнение переводов, параллельные ссылки">2</a></sup> Ey Xudo, mening Xudoyimsan, intilaman Senga, Quruq, toliqqan suvsiz tuproqday Jonim tashnadir Senga, Vujudim orzumanddir Senga.</div>
  <div id="3"><sup><a href="https://www.kitobook.com/compare/book/19/62/3/" title="сравнение переводов, параллельные ссылки">3</a></sup> Muqaddas maskaningda Senga nigoh tashladim, Qudratingni, shuhratingni ko‘rdim.</div>
  <div id="4"><sup><a href="https://www.kitobook.com/compare/book/19/62/4/" title="сравнение переводов, параллельные ссылки">4</a></sup> Hayotdan afzal Sening sevging, Tilimdan tushmas Sening olqishing.</div>
  <div id="5"><sup><a href="https://www.kitobook.com/compare/book/19/62/5/" title="сравнение переводов, параллельные ссылки">5</a></sup> Bir umr Seni olqishlayman, Qo‘llarimni ko‘tarib, Senga sajda qilaman.</div>
  <div id="6"><sup><a href="https://www.kitobook.com/compare/book/19/62/6/" title="сравнение переводов, параллельные ссылки">6</a></sup> Ilik bilan yog‘ yeganday jonim mamnun bo‘ladi, Shodiyona qo‘shiqlar ila Seni madh qilaman.</div>
  <div id="7"><sup><a href="https://www.kitobook.com/compare/book/19/62/7/" title="сравнение переводов, параллельные ссылки">7</a></sup> O‘rnimda yotib ham, Seni eslayman, Seni o‘ylab, tunni qarshi olaman.</div>
  <div id="8"><sup><a href="https://www.kitobook.com/compare/book/19/62/8/" title="сравнение переводов, параллельные ссылки">8</a></sup> O‘zing Mening madadkorim bo‘lding, Qanotlaring soyasida sevinch ila kuylayman.</div>
  <div id="9"><sup><a href="https://www.kitobook.com/compare/book/19/62/9/" title="сравнение переводов, параллельные ссылки">9</a></sup> Sening ortingdan qolmay ergashaman, O‘ng qo‘ling meni mahkam tutadi.</div>
  <div id="10"><sup><a href="https://www.kitobook.com/compare/book/19/62/10/" title="сравнение переводов, параллельные ссылки">10</a></sup> Jonimning payiga tushganlar Yerning qa’riga tushib yo‘q bo‘lib ketadi.</div>
  <div id="11"><sup><a href="https://www.kitobook.com/compare/book/19/62/11/" title="сравнение переводов, параллельные ссылки">11</a></sup> Ular qilichning damiga yo‘liqadi, Chiyabo‘rilarga yem bo‘ladi.</div>
  <div id="12"><sup><a href="https://www.kitobook.com/compare/book/19/62/12/" title="сравнение переводов, параллельные ссылки">12</a></sup> Shoh esa Xudodan sevinch topadi, Xudo nomi bilan ont ichganlar Uni madh qiladi, Yolg‘onchilarning og‘zi esa yopiladi.</div>
</div>