<div itemprop="articleBody" class="text">
  <div id="1"><sup><a href="https://www.kitobook.com/compare/book/19/73/1/" title="сравнение переводов, параллельные ссылки">1</a></sup> Osifning qasidasi. Ey Xudo! Nechun bizni to abad rad etasan?! Nechun yaylovdagi qo‘ylaringga g‘azabingni sochasan?!</div>
  <div id="2"><sup><a href="https://www.kitobook.com/compare/book/19/73/2/" title="сравнение переводов, параллельные ссылки">2</a></sup> Azalda O‘zingniki qilib olgan xalqingni yodingda tut. O‘zimning mulkim bo‘lsin, deb qutqargan xalqingni, O‘zing maskan qilgan Sion tog‘ini yodingda tut.</div>
  <div id="3"><sup><a href="https://www.kitobook.com/compare/book/19/73/3/" title="сравнение переводов, параллельные ссылки">3</a></sup> Dahshatli bu xaroba tomon qadam bosib ko‘r. Qara, Muqaddas maskandagi borini g‘anim yo‘q qildi.</div>
  <div id="4"><sup><a href="https://www.kitobook.com/compare/book/19/73/4/" title="сравнение переводов, параллельные ссылки">4</a></sup> G‘animlaring shovqin–suroni Muqaddas maskaningni to‘ldirdi, Bayroqlarini ular belgi qilib o‘rnatdi.</div>
  <div id="5"><sup><a href="https://www.kitobook.com/compare/book/19/73/5/" title="сравнение переводов, параллельные ссылки">5</a></sup> O‘zlarini boltasi bor odamday tutdilar, O‘rmondagi daraxt kesuvchilarday tutdilar.</div>
  <div id="6"><sup><a href="https://www.kitobook.com/compare/book/19/73/6/" title="сравнение переводов, параллельные ссылки">6</a></sup> So‘ngra boltayu cho‘kichlar bilan Parchaladilar uning o‘ymakor ishlarini.</div>
  <div id="7"><sup><a href="https://www.kitobook.com/compare/book/19/73/7/" title="сравнение переводов, параллельные ссылки">7</a></sup> Muqaddas maskaningga o‘t qo‘ydilar, Sen ulug‘lanadigan makonni harom qildilar, Ma’badingni yer bilan bitta qildilar.</div>
  <div id="8"><sup><a href="https://www.kitobook.com/compare/book/19/73/8/" title="сравнение переводов, параллельные ссылки">8</a></sup> “Ularni tamomila qirib tashlaymiz”, deb o‘z ko‘nglida aytdilar, Yurtdagi barcha sajdagohlarni yoqib tashladilar.</div>
  <div id="9"><sup><a href="https://www.kitobook.com/compare/book/19/73/9/" title="сравнение переводов, параллельные ссылки">9</a></sup> Bironta ham payg‘ambar qolmadi, Mo‘jiza alomatlarini topa olmaymiz, Qachongacha davom etar bu — birontamiz bilmaymiz.</div>
  <div id="10"><sup><a href="https://www.kitobook.com/compare/book/19/73/10/" title="сравнение переводов, параллельные ссылки">10</a></sup> Qachongacha ey Xudo, g‘anim Seni masxara qilar?! Seni dushman to abad haqorat qilarmi?!</div>
  <div id="11"><sup><a href="https://www.kitobook.com/compare/book/19/73/11/" title="сравнение переводов, параллельные ссылки">11</a></sup> Nechun o‘ng qo‘lingni ishga solmaysan?! Qo‘lingni qo‘yningdan chiqarib, Ularni qirib tashlagin!</div>
  <div id="12"><sup><a href="https://www.kitobook.com/compare/book/19/73/12/" title="сравнение переводов, параллельные ссылки">12</a></sup> Ey Xudo, azaldan mening shohimsan, Yer yuziga Sen najot olib kelasan.</div>
  <div id="13"><sup><a href="https://www.kitobook.com/compare/book/19/73/13/" title="сравнение переводов, параллельные ссылки">13</a></sup> Qudrating bilan dengizni bo‘lgan Sensan, Dengiz ajdarlarining boshini majaqlagansan.</div>
  <div id="14"><sup><a href="https://www.kitobook.com/compare/book/19/73/14/" title="сравнение переводов, параллельные ссылки">14</a></sup> Maxluq Levitanning boshlarini ezib tashlagansan, Cho‘l jonzotlariga uni yemish qilib bergansan.</div>
  <div id="15"><sup><a href="https://www.kitobook.com/compare/book/19/73/15/" title="сравнение переводов, параллельные ссылки">15</a></sup> Buloqlaru anhorlarni ochgan Sensan, Oqar daryolarni quritgan ham Sensan.</div>
  <div id="16"><sup><a href="https://www.kitobook.com/compare/book/19/73/16/" title="сравнение переводов, параллельные ссылки">16</a></sup> Kunduz Senikidir, tun ham Seniki, Quyosh va oyni bunyod etgansan.</div>
  <div id="17"><sup><a href="https://www.kitobook.com/compare/book/19/73/17/" title="сравнение переводов, параллельные ссылки">17</a></sup> Zaminning chegarasini Sen o‘rnatgansan, Yoz va qishni ham o‘rnatgan Sensan.</div>
  <div id="18"><sup><a href="https://www.kitobook.com/compare/book/19/73/18/" title="сравнение переводов, параллельные ссылки">18</a></sup> Ey Egam, dushmanning masxaralashini, Ahmoq odamlar Seni haqoratlashini yodingda tut.</div>
  <div id="19"><sup><a href="https://www.kitobook.com/compare/book/19/73/19/" title="сравнение переводов, параллельные ссылки">19</a></sup> Kaptarlaring hayotini yovvoyi hayvonlarga berma, Mazlum xalqingning hayotini to abad unutma.</div>
  <div id="20"><sup><a href="https://www.kitobook.com/compare/book/19/73/20/" title="сравнение переводов, параллельные ссылки">20</a></sup> Biz bilan qilgan ahdingni esla, Yurtdagi zulmat joylar zo‘ravonlikka to‘la.</div>
  <div id="21"><sup><a href="https://www.kitobook.com/compare/book/19/73/21/" title="сравнение переводов, параллельные ссылки">21</a></sup> Mazlum sharmandalikka duchor bo‘lmasin, Faqiru bechora Senga hamdu sano aytsin.</div>
  <div id="22"><sup><a href="https://www.kitobook.com/compare/book/19/73/22/" title="сравнение переводов, параллельные ссылки">22</a></sup> Qani, ey Xudo, da’voingni isbot qilgin, Ahmoqlar kun bo‘yi Seni masxara qilishini yodda tut.</div>
  <div id="23"><sup><a href="https://www.kitobook.com/compare/book/19/73/23/" title="сравнение переводов, параллельные ссылки">23</a></sup> Dushmanlaring shovqin–suroni ko‘tarilaveradi, Ularning baqir–chaqirig‘ini e’tiborsiz qoldirma.</div>
</div>