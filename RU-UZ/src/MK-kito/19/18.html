<div itemprop="articleBody" class="text">
  <div id="1"><sup><a href="https://www.kitobook.com/compare/book/19/18/1/" title="сравнение переводов, параллельные ссылки">1</a></sup> Ijrochilar rahbariga. Dovud sanosi.</div>
  <div id="2"><sup><a href="https://www.kitobook.com/compare/book/19/18/2/" title="сравнение переводов, параллельные ссылки">2</a></sup> Xudoning shuhratini samolar namoyon qiladi, Uning ijodini falak toqi aytib turadi.</div>
  <div id="3"><sup><a href="https://www.kitobook.com/compare/book/19/18/3/" title="сравнение переводов, параллельные ссылки">3</a></sup> Osmon kundan–kunga buni bildiradi, Har tun bundan xabardor qiladi.</div>
  <div id="4"><sup><a href="https://www.kitobook.com/compare/book/19/18/4/" title="сравнение переводов, параллельные ссылки">4</a></sup> Samo, falak aytmas bir gap, yo bir jumla, Chiqmas ulardan hech bir sado.</div>
  <div id="5"><sup><a href="https://www.kitobook.com/compare/book/19/18/5/" title="сравнение переводов, параллельные ссылки">5</a></sup> Ammo xabarlari har tomonga tarqaladi, Olamning chetigacha yetib boradi. Xudo samolarda quyosh uchun chodir qurgan.</div>
  <div id="6"><sup><a href="https://www.kitobook.com/compare/book/19/18/6/" title="сравнение переводов, параллельные ссылки">6</a></sup> Quyosh go‘shangadan chiqqan kuyovga o‘xshaydi. Qahramonlarga o‘xshab g‘ayrat bilan yo‘lagidan boradi.</div>
  <div id="7"><sup><a href="https://www.kitobook.com/compare/book/19/18/7/" title="сравнение переводов, параллельные ссылки">7</a></sup> Samolarning bir chetidan u chiqib, Aylanib, boshqa bir chetiga yo‘l oladi, Uning taftidan hech narsa yashirina olmaydi.</div>
  <div id="8"><sup><a href="https://www.kitobook.com/compare/book/19/18/8/" title="сравнение переводов, параллельные ссылки">8</a></sup> Egamizning qonuni mukammaldir, Bizga u yangi kuch ato etadi, Egamizning farmonlari ishonchlidir, G‘o‘r yoshlarga donolik beradi.</div>
  <div id="9"><sup><a href="https://www.kitobook.com/compare/book/19/18/9/" title="сравнение переводов, параллельные ссылки">9</a></sup> Egamizning buyruqlari to‘g‘ridir, Qalblarni shodlikka to‘ldiradi, Egamizning amrlari ravshandir, Ular ko‘zlarga nur beradi.</div>
  <div id="10"><sup><a href="https://www.kitobook.com/compare/book/19/18/10/" title="сравнение переводов, параллельные ссылки">10</a></sup> Egamizdan qo‘rqish poklikdir, Bu to abad davom etadi. Egamizning qoidalari haqiqatdir, Hammasi g‘oyat adolatlidir.</div>
  <div id="11"><sup><a href="https://www.kitobook.com/compare/book/19/18/11/" title="сравнение переводов, параллельные ссылки">11</a></sup> Ular sof oltindan ham a’lodir, Toza asaldan ham shirinroqdir.</div>
  <div id="12"><sup><a href="https://www.kitobook.com/compare/book/19/18/12/" title="сравнение переводов, параллельные ссылки">12</a></sup> Ey Egam, qoidalaring menga, O‘z qulingga o‘git beradi, Qoidalaringga itoat etganlar buyuk mukofot oladi.</div>
  <div id="13"><sup><a href="https://www.kitobook.com/compare/book/19/18/13/" title="сравнение переводов, параллельные ссылки">13</a></sup> Kim o‘z xatosini bila oladi?! Yashirin xatolardan meni o‘zing poklagin.</div>
  <div id="14"><sup><a href="https://www.kitobook.com/compare/book/19/18/14/" title="сравнение переводов, параллельные ссылки">14</a></sup> Men, O‘z qulingni oshkora gunohdan saqlagin, Ustimdan gunoh hokim bo‘lmasin. Shunda men aybsiz bo‘laman, Og‘ir gunohdan ham xoli bo‘laman.</div>
  <div id="15"><sup><a href="https://www.kitobook.com/compare/book/19/18/15/" title="сравнение переводов, параллельные ссылки">15</a></sup> Ey Egam, suyangan qoyam, qutqaruvchim! Og‘zimdan chiqqan so‘zlar, Yurakdagi niyatlarim Senga ma’qul bo‘lsin.</div>
</div>