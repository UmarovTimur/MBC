<div itemprop="articleBody" class="text">
  <div id="1"><sup><a href="https://www.kitobook.com/compare/book/19/75/1/" title="сравнение переводов, параллельные ссылки">1</a></sup> Ijrochilar rahbariga. Torli asboblar jo‘rligida. Osifning sanosi. Qo‘shiq.</div>
  <div id="2"><sup><a href="https://www.kitobook.com/compare/book/19/75/2/" title="сравнение переводов, параллельные ссылки">2</a></sup> Yahudo yurtida Xudo mashhurdir, Isroilda Uning nomi buyukdir.</div>
  <div id="3"><sup><a href="https://www.kitobook.com/compare/book/19/75/3/" title="сравнение переводов, параллельные ссылки">3</a></sup> Uning chodiri Quddusdadir, Makoni Siondadir.</div>
  <div id="4"><sup><a href="https://www.kitobook.com/compare/book/19/75/4/" title="сравнение переводов, параллельные ссылки">4</a></sup> O‘sha yerda sindirdi otashday o‘qlarni, Qalqonu qilichni, jang qurollarini.</div>
  <div id="5"><sup><a href="https://www.kitobook.com/compare/book/19/75/5/" title="сравнение переводов, параллельные ссылки">5</a></sup> Ey Xudo, naqadar buyuksan! O‘ljaga boy tog‘lardan Sen ulug‘vorsan!</div>
  <div id="6"><sup><a href="https://www.kitobook.com/compare/book/19/75/6/" title="сравнение переводов, параллельные ссылки">6</a></sup> Jasur askarlar o‘lja bo‘lib yotibdi, Ular o‘lim uyqusiga ketgan. Bironta jangchining Qo‘l ko‘tarishga kuchi qolmadi.</div>
  <div id="7"><sup><a href="https://www.kitobook.com/compare/book/19/75/7/" title="сравнение переводов, параллельные ссылки">7</a></sup> Ey Yoqubning Xudosi! Sening hayqirig‘ingdan, Otlaru chavandozlar karaxt bo‘lib yotibdi.</div>
  <div id="8"><sup><a href="https://www.kitobook.com/compare/book/19/75/8/" title="сравнение переводов, параллельные ссылки">8</a></sup> Chindan ham Sen qo‘rqinchlisan, Kim bardosh bera olar Sening qarshingda, G‘azabing qo‘zg‘algan paytda?!</div>
  <div id="9"><sup><a href="https://www.kitobook.com/compare/book/19/75/9/" title="сравнение переводов, параллельные ссылки">9</a></sup> Samolardan hukmingni e’lon qilding!</div>
  <div id="10"><sup><a href="https://www.kitobook.com/compare/book/19/75/10/" title="сравнение переводов, параллельные ссылки">10</a></sup> Ey Xudo! Sen hukm qilay, deb, Olamdagi mazlumlarni qutqaray, deb qo‘zg‘alding. Shunda yer yuzi qo‘rqib sukutda qoldi.</div>
  <div id="11"><sup><a href="https://www.kitobook.com/compare/book/19/75/11/" title="сравнение переводов, параллельные ссылки">11</a></sup> Insonga bo‘lgan g‘azabing O‘zingga hamdu sano keltirar, G‘azabingdan qutulganlarni atrofingga to‘playsan,</div>
  <div id="12"><sup><a href="https://www.kitobook.com/compare/book/19/75/12/" title="сравнение переводов, параллельные ссылки">12</a></sup> Egangiz Xudoga ontingizni ado qilinglar, Qo‘rqinchli Xudoga atrofidagilari Hadyalar olib kelsinlar!</div>
  <div id="13"><sup><a href="https://www.kitobook.com/compare/book/19/75/13/" title="сравнение переводов, параллельные ссылки">13</a></sup> Xudo takabbur shahzodalarni bo‘ysundirib oladi, Yer yuzi shohlarini qo‘rquvga soladi.</div>
</div>