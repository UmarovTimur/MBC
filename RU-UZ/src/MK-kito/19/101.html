<div itemprop="articleBody" class="text">
  <div id="1"><sup><a href="https://www.kitobook.com/compare/book/19/101/1/" title="сравнение переводов, параллельные ссылки">1</a></sup> Dard–alamga botganda, arzini Egamiz oldiga to‘kkan g‘aribning ibodati.</div>
  <div id="2"><sup><a href="https://www.kitobook.com/compare/book/19/101/2/" title="сравнение переводов, параллельные ссылки">2</a></sup> Eshitgin ibodatimni, ey Egam, Yetib borsin Senga ohu nolam.</div>
  <div id="3"><sup><a href="https://www.kitobook.com/compare/book/19/101/3/" title="сравнение переводов, параллельные ссылки">3</a></sup> Kulfatda qolganimda mendan yuz o‘girma, Menga quloq tutgin. Chaqirganimda menga tez javob bergin.</div>
  <div id="4"><sup><a href="https://www.kitobook.com/compare/book/19/101/4/" title="сравнение переводов, параллельные ссылки">4</a></sup> Umrim tutunday o‘tib ketdi, Suyaklarim tandirda ko‘mirga aylanganday bo‘ldi.</div>
  <div id="5"><sup><a href="https://www.kitobook.com/compare/book/19/101/5/" title="сравнение переводов, параллельные ссылки">5</a></sup> Yuragim qurigan o‘tday tamom bo‘ldi, Biror narsa yeyishga istak yo‘qoldi.</div>
  <div id="6"><sup><a href="https://www.kitobook.com/compare/book/19/101/6/" title="сравнение переводов, параллельные ссылки">6</a></sup> Faryod qilib oh–nola chekaman, Shu bois etim suyagimga yopishgan.</div>
  <div id="7"><sup><a href="https://www.kitobook.com/compare/book/19/101/7/" title="сравнение переводов, параллельные ссылки">7</a></sup> Dashtdagi qushga o‘xshayman, Vayronadagi boyo‘g‘li kabidirman.</div>
  <div id="8"><sup><a href="https://www.kitobook.com/compare/book/19/101/8/" title="сравнение переводов, параллельные ссылки">8</a></sup> Bedor bo‘lib yotaman, Tomda yolg‘iz qolgan qushga o‘xshayman.</div>
  <div id="9"><sup><a href="https://www.kitobook.com/compare/book/19/101/9/" title="сравнение переводов, параллельные ссылки">9</a></sup> G‘animlarim doimo meni haqorat qiladi, Meni masxaralovchilar ismimni La’nat o‘qish uchun ishlatadi.</div>
  <div id="10"><sup><a href="https://www.kitobook.com/compare/book/19/101/10/" title="сравнение переводов, параллельные ссылки">10</a></sup> Kulni non kabi yemoqdaman, Ichimligimga ko‘z yoshlarimni qo‘shmoqdaman.</div>
  <div id="11"><sup><a href="https://www.kitobook.com/compare/book/19/101/11/" title="сравнение переводов, параллельные ссылки">11</a></sup> Sening qahru g‘azabing tufayli shunday qilyapman, Axir, meni ko‘tarib, bir yonga uloqtirding.</div>
  <div id="12"><sup><a href="https://www.kitobook.com/compare/book/19/101/12/" title="сравнение переводов, параллельные ссылки">12</a></sup> Oqshomgi ko‘lankaga o‘xshaydi umrim, Qurigan maysaday bo‘lib qoldim.</div>
  <div id="13"><sup><a href="https://www.kitobook.com/compare/book/19/101/13/" title="сравнение переводов, параллельные ссылки">13</a></sup> Sen esa, ey Egam, to abad o‘tirasan taxtingda, Nasllar osha Sening noming davom etar!</div>
  <div id="14"><sup><a href="https://www.kitobook.com/compare/book/19/101/14/" title="сравнение переводов, параллельные ссылки">14</a></sup> Qo‘zg‘alib, shafqat ko‘rsatasan Quddusga, Unga marhamat ko‘rsatish vaqti keldi, Belgilangan vaqti–soati yetib keldi.</div>
  <div id="15"><sup><a href="https://www.kitobook.com/compare/book/19/101/15/" title="сравнение переводов, параллельные ссылки">15</a></sup> Uning toshlari ham sening qullaring uchun qimmatbahodir, Hatto uning tuprog‘iga mehribonlik qilamiz.</div>
  <div id="16"><sup><a href="https://www.kitobook.com/compare/book/19/101/16/" title="сравнение переводов, параллельные ссылки">16</a></sup> Xalqlar Egamizdan qo‘rqadi, Uning shuhratidan yer yuzi shohlari titraydi.</div>
  <div id="17"><sup><a href="https://www.kitobook.com/compare/book/19/101/17/" title="сравнение переводов, параллельные ссылки">17</a></sup> Zero, Egamiz Quddusni barpo qiladi, O‘zining shuhrati ila zohir bo‘ladi.</div>
  <div id="18"><sup><a href="https://www.kitobook.com/compare/book/19/101/18/" title="сравнение переводов, параллельные ссылки">18</a></sup> Yo‘qsillarning ibodatiga U e’tibor beradi, Ularning iltijolarini rad etmaydi.</div>
  <div id="19"><sup><a href="https://www.kitobook.com/compare/book/19/101/19/" title="сравнение переводов, параллельные ссылки">19</a></sup> Hali tug‘ilmagan xalq ham Egamizga hamdu sano aytsin, Kelajak nasl uchun bu yozib qo‘yilsin:</div>
  <div id="20"><sup><a href="https://www.kitobook.com/compare/book/19/101/20/" title="сравнение переводов, параллельные ссылки">20</a></sup> Asirlarning nolasiga quloq solay, deb Egamiz yuksakdagi muqaddas makonidan qaradi.</div>
  <div id="21"><sup><a href="https://www.kitobook.com/compare/book/19/101/21/" title="сравнение переводов, параллельные ссылки">21</a></sup> O‘limga mahkum bo‘lganlarni qutqaray, deb U osmondan zaminga nazar tashladi.</div>
  <div id="22"><sup><a href="https://www.kitobook.com/compare/book/19/101/22/" title="сравнение переводов, параллельные ссылки">22</a></sup> Shu bois Egamizning dong‘i Quddusda e’lon qilinsin, Unga Sionda hamdu sano aytilsin.</div>
  <div id="23"><sup><a href="https://www.kitobook.com/compare/book/19/101/23/" title="сравнение переводов, параллельные ссылки">23</a></sup> Egamizga birga sajda qilgani Xalqlaru shohliklar yig‘iladi.</div>
  <div id="24"><sup><a href="https://www.kitobook.com/compare/book/19/101/24/" title="сравнение переводов, параллельные ссылки">24</a></sup> Hali yosh paytimda Egam meni zaif qildi, Kunlarimni Uning O‘zi qisqartirdi.</div>
  <div id="25"><sup><a href="https://www.kitobook.com/compare/book/19/101/25/" title="сравнение переводов, параллельные ссылки">25</a></sup> Unga faryod qildim: “Ey Xudoyim, Yosh umrimni xazon qilmagin, Barcha nasllar osha Sen doimo borsan.</div>
  <div id="26"><sup><a href="https://www.kitobook.com/compare/book/19/101/26/" title="сравнение переводов, параллельные ссылки">26</a></sup> Azalda zaminning poydevorini Sen qo‘ygansan, Samolarni O‘z qo‘llaring ila yaratgansan.</div>
  <div id="27"><sup><a href="https://www.kitobook.com/compare/book/19/101/27/" title="сравнение переводов, параллельные ссылки">27</a></sup> Ular yo‘q bo‘lib ketar, Sen turaverasan, Ularning hammasi kiyim kabi eskirib ketadi, To‘zib ketgan kiyimday ularni almashtirasan, Hammasini tashlab yuborasan.</div>
  <div id="28"><sup><a href="https://www.kitobook.com/compare/book/19/101/28/" title="сравнение переводов, параллельные ссылки">28</a></sup> Sen esa hech o‘zgarmassan, Sen to abad yashaysan.</div>
  <div id="29"><sup><a href="https://www.kitobook.com/compare/book/19/101/29/" title="сравнение переводов, параллельные ссылки">29</a></sup> Qullaringning farzandlari xavfsiz yashar, Ularning nasli Sening huzuringda barqaror bo‘lar.”</div>
</div>