<div itemprop="articleBody" class="text">
  <div id="1"><sup><a href="https://www.kitobook.com/compare/book/19/29/1/" title="сравнение переводов, параллельные ссылки">1</a></sup> Dovud sanosi. Egamizning uyi bag‘ishlangan paytda aytilgan qo‘shiq.</div>
  <div id="2"><sup><a href="https://www.kitobook.com/compare/book/19/29/2/" title="сравнение переводов, параллельные ссылки">2</a></sup> Ey Egam, Seni ulug‘layman! Qabr og‘zidan meni qutqarding, Dushmanlarim mening ustimdan kulishiga yo‘l qo‘ymading.</div>
  <div id="3"><sup><a href="https://www.kitobook.com/compare/book/19/29/3/" title="сравнение переводов, параллельные ссылки">3</a></sup> Sendan madad so‘rab yolvordim, ey Egam Xudo, Menga Sen berding shifo.</div>
  <div id="4"><sup><a href="https://www.kitobook.com/compare/book/19/29/4/" title="сравнение переводов, параллельные ссылки">4</a></sup> Ey Egam, o‘liklar diyoridan jonimni olib chiqding, Qabrga kirayotganimda meni qutqarding.</div>
  <div id="5"><sup><a href="https://www.kitobook.com/compare/book/19/29/5/" title="сравнение переводов, параллельные ссылки">5</a></sup> Ey Egamizning taqvodorlari! Egamizga hamdu sano kuylanglar, Uning muqaddas nomini olqishlang.</div>
  <div id="6"><sup><a href="https://www.kitobook.com/compare/book/19/29/6/" title="сравнение переводов, параллельные ссылки">6</a></sup> Egamizning g‘azabi bir lahza davom etadi, Lutfu karami bir umr tugamasdir. Shu bois qayg‘u–alam tun bo‘yi davom etsa ham, Tong bilan birga shodlik ham kirib keladi.</div>
  <div id="7"><sup><a href="https://www.kitobook.com/compare/book/19/29/7/" title="сравнение переводов, параллельные ссылки">7</a></sup> Ishlarim yurishganda, “Aslo qoqilmasman!” der edim.</div>
  <div id="8"><sup><a href="https://www.kitobook.com/compare/book/19/29/8/" title="сравнение переводов, параллельные ссылки">8</a></sup> Ey Egam, lutfu karaming bilan Meni tog‘day mustahkam qilganding. Ammo yuzingni o‘girganingda, Men dahshatga tushdim.</div>
  <div id="9"><sup><a href="https://www.kitobook.com/compare/book/19/29/9/" title="сравнение переводов, параллельные ссылки">9</a></sup> Ey Egam, men Senga iltijo qildim, Shafqat so‘rab, ey Rabbiy, Senga yolvordim:</div>
  <div id="10"><sup><a href="https://www.kitobook.com/compare/book/19/29/10/" title="сравнение переводов, параллельные ссылки">10</a></sup> Agar men kirib ketsam qabrga, Mening o‘limimdan ne foyda Senga?! Tuproq Senga hamdu sano aytarmi?! Sening sodiqligingni u so‘ylarmi?!</div>
  <div id="11"><sup><a href="https://www.kitobook.com/compare/book/19/29/11/" title="сравнение переводов, параллельные ссылки">11</a></sup> Eshit, ey Egam, menga rahm qilgin, Ey Egam, menga madadkor bo‘lgin!</div>
  <div id="12"><sup><a href="https://www.kitobook.com/compare/book/19/29/12/" title="сравнение переводов, параллельные ссылки">12</a></sup> Azamni Sen to‘yga aylantirding, Aza libosini egnimdan olib tashlading, Shodlikni menga kiygizding.</div>
  <div id="13"><sup><a href="https://www.kitobook.com/compare/book/19/29/13/" title="сравнение переводов, параллельные ссылки">13</a></sup> Qalbim sukut saqlamay, Seni kuylab sano o‘qisin, Ey Egam Xudo, Senga to abad shukr aytaman.</div>
</div>