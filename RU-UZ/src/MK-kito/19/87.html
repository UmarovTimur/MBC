<div itemprop="articleBody" class="text">
  <div id="1"><sup><a href="https://www.kitobook.com/compare/book/19/87/1/" title="сравнение переводов, параллельные ссылки">1</a></sup> Ko‘rax naslining sanosi. Qo‘shiq. Ijrochilar rahbariga. “Qayg‘u–alam” kuyiga aytilgan. Zerax urug‘idan bo‘lgan Xaman qasidasi.</div>
  <div id="2"><sup><a href="https://www.kitobook.com/compare/book/19/87/2/" title="сравнение переводов, параллельные ссылки">2</a></sup> Ey Egam, najotkorim Xudo, Kecha–kunduz faryod qilaman oldingda.</div>
  <div id="3"><sup><a href="https://www.kitobook.com/compare/book/19/87/3/" title="сравнение переводов, параллельные ссылки">3</a></sup> Ibodatim Senga yetib borsin, Qulog‘ingni dodimga tutgin.</div>
  <div id="4"><sup><a href="https://www.kitobook.com/compare/book/19/87/4/" title="сравнение переводов, параллельные ссылки">4</a></sup> Hayotim kulfatga to‘la, O‘zim o‘liklar diyoriga yaqinlashganman.</div>
  <div id="5"><sup><a href="https://www.kitobook.com/compare/book/19/87/5/" title="сравнение переводов, параллельные ссылки">5</a></sup> Meni qabrga tushganlar orasida hisoblaydilar, Bemajollarga o‘xshab qolganman.</div>
  <div id="6"><sup><a href="https://www.kitobook.com/compare/book/19/87/6/" title="сравнение переводов, параллельные ссылки">6</a></sup> Murdalar orasiga tashlanganman, Qabrda yotgan marhumlarga o‘xshayman, Sen meni o‘shalarday unutgansan, Ular Sening himoyangdan mahrumdirlar.</div>
  <div id="7"><sup><a href="https://www.kitobook.com/compare/book/19/87/7/" title="сравнение переводов, параллельные ссылки">7</a></sup> Sen tashlading meni qabrning eng tubiga, Eng zulmat, chuqur joylarga.</div>
  <div id="8"><sup><a href="https://www.kitobook.com/compare/book/19/87/8/" title="сравнение переводов, параллельные ссылки">8</a></sup> G‘azabing ustimdan zilday bosadi, Qahring to‘lqinlari ila meni ezasan.</div>
  <div id="9"><sup><a href="https://www.kitobook.com/compare/book/19/87/9/" title="сравнение переводов, параллельные ссылки">9</a></sup> Yaqin do‘stlarimdan meni ayirding, Ularga meni jirkanch qilding, Qamalib qolganman, xalos bo‘la olmayman.</div>
  <div id="10"><sup><a href="https://www.kitobook.com/compare/book/19/87/10/" title="сравнение переводов, параллельные ссылки">10</a></sup> Ko‘zlarim nuri g‘amdan adoyi tamom bo‘ldi. Ey Egam, har kun Senga iltijo qilaman, Qo‘llarimni Sen tomon cho‘zaman.</div>
  <div id="11"><sup><a href="https://www.kitobook.com/compare/book/19/87/11/" title="сравнение переводов, параллельные ссылки">11</a></sup> Mo‘jizalaringni marhumlarga ko‘rsatasanmi?! Murdalar turib, Senga hamdu sano aytarmikan?!</div>
  <div id="12"><sup><a href="https://www.kitobook.com/compare/book/19/87/12/" title="сравнение переводов, параллельные ссылки">12</a></sup> Sening sodiq sevging qabrda e’lon qilinarmi?! Halokat diyorida Sening sadoqating haqida aytilarmi?!</div>
  <div id="13"><sup><a href="https://www.kitobook.com/compare/book/19/87/13/" title="сравнение переводов, параллельные ссылки">13</a></sup> Zulmat diyorida mo‘jizalaring ma’lum bo‘larmi?! Unutilganlar makonida odilliging haqida so‘ylanarmi?!</div>
  <div id="14"><sup><a href="https://www.kitobook.com/compare/book/19/87/14/" title="сравнение переводов, параллельные ссылки">14</a></sup> Ey Egam, men Senga faryod qilaman, Ibodatim sahardanoq Senga yetib boradi.</div>
  <div id="15"><sup><a href="https://www.kitobook.com/compare/book/19/87/15/" title="сравнение переводов, параллельные ссылки">15</a></sup> Ey Egam, nechun meni rad qilasan? Nechun mendan yuzingni o‘girasan?</div>
  <div id="16"><sup><a href="https://www.kitobook.com/compare/book/19/87/16/" title="сравнение переводов, параллельные ссылки">16</a></sup> Yoshligimdan buyon xastaman, o‘lim bilan yuzma–yuzman, Vahimalaring qarshisida umidsiz qolganman.</div>
  <div id="17"><sup><a href="https://www.kitobook.com/compare/book/19/87/17/" title="сравнение переводов, параллельные ссылки">17</a></sup> Qahrli g‘azabing meni ezib tashladi, Vahimalaring meni adoyi tamom qildi.</div>
  <div id="18"><sup><a href="https://www.kitobook.com/compare/book/19/87/18/" title="сравнение переводов, параллельные ссылки">18</a></sup> Qahr–g‘azabing kun bo‘yi meni to‘fonday o‘rab oladi, Meni har tarafdan qurshab oladi.</div>
  <div id="19"><sup><a href="https://www.kitobook.com/compare/book/19/87/19/" title="сравнение переводов, параллельные ссылки">19</a></sup> Yaqin do‘stimdan, qo‘shnimdan meni ayirding, Faqat zulmat mening sherigim bo‘lib qoldi.</div>
</div>