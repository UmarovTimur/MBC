<div itemprop="articleBody" class="text">
  <div id="1"><sup><a href="https://www.kitobook.com/compare/book/19/08/1/" title="сравнение переводов, параллельные ссылки">1</a></sup> Ijrochilar rahbariga. Soz jo‘rligida. Dovud sanosi.</div>
  <div id="2"><sup><a href="https://www.kitobook.com/compare/book/19/08/2/" title="сравнение переводов, параллельные ссылки">2</a></sup> Ey Egam, bizning Rabbimiz! Butun yer yuzida Sening noming ulug‘vordir! Osmondan ham yuksakdir Sening shuhrating!</div>
  <div id="3"><sup><a href="https://www.kitobook.com/compare/book/19/08/3/" title="сравнение переводов, параллельные ссылки">3</a></sup> Dushmanlaringning, qasoskorlarning Ovozini o‘chiray, deya Sen bolalar va chaqaloqlarni O‘z qudratingni so‘ylashga o‘rgatding.</div>
  <div id="4"><sup><a href="https://www.kitobook.com/compare/book/19/08/4/" title="сравнение переводов, параллельные ссылки">4</a></sup> Qo‘llaring ijodi bo‘lgan osmoningga qaradim, O‘zing joylashtirgan yulduzlaru oyga boqdim.</div>
  <div id="5"><sup><a href="https://www.kitobook.com/compare/book/19/08/5/" title="сравнение переводов, параллельные ссылки">5</a></sup> Inson zoti nedirki, u haqda o‘ylagaysan?! Bandalar nedirki, Sen ularni ardoqlaysan?!</div>
  <div id="6"><sup><a href="https://www.kitobook.com/compare/book/19/08/6/" title="сравнение переводов, параллельные ссылки">6</a></sup> Sen ularni O‘zingdan andak past qilding, Izzatu sharaf tojini ularga kiygizding.</div>
  <div id="7"><sup><a href="https://www.kitobook.com/compare/book/19/08/7/" title="сравнение переводов, параллельные ссылки">7</a></sup> Jamiki yaratganing uzra ularni hukmron qilding, Bor narsani ularning oyog‘i ostiga qo‘yding:</div>
  <div id="8"><sup><a href="https://www.kitobook.com/compare/book/19/08/8/" title="сравнение переводов, параллельные ссылки">8</a></sup> Jamiki molu qo‘ylarni ham, Barcha yovvoyi hayvonlarni ham,</div>
  <div id="9"><sup><a href="https://www.kitobook.com/compare/book/19/08/9/" title="сравнение переводов, параллельные ссылки">9</a></sup> Samodagi qushlaru dengiz baliqlarini — Dengizda suzuvchi har xil maxluqlarni. Ha, ularning ustidan insonni hukmron qilding.</div>
  <div id="10"><sup><a href="https://www.kitobook.com/compare/book/19/08/10/" title="сравнение переводов, параллельные ссылки">10</a></sup> Ey Egam, bizning Rabbimiz! Butun yer yuzida Sening noming ulug‘vordir!</div>
</div>