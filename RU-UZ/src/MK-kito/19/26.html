<div itemprop="articleBody" class="text">
  <div id="1"><sup><a href="https://www.kitobook.com/compare/book/19/26/1/" title="сравнение переводов, параллельные ссылки">1</a></sup> Dovud sanosi. Egam nurim va najotimdir, Kimdan men qo‘rqardim?! Egam hayotimning qal’asidir, Kim meni qo‘rqita olar?!</div>
  <div id="2"><sup><a href="https://www.kitobook.com/compare/book/19/26/2/" title="сравнение переводов, параллельные ссылки">2</a></sup> Tanasini g‘ajiylik, deb Yovuzlar mening ustimga bostirib kelganda, Ha, g‘animu dushmanlarim menga hujum qilganda, Qoqilib, yiqilib tushadilar.</div>
  <div id="3"><sup><a href="https://www.kitobook.com/compare/book/19/26/3/" title="сравнение переводов, параллельные ссылки">3</a></sup> Hatto butun lashkar meni o‘rab olsa ham, Yuragimda aslo qo‘rquv paydo bo‘lmas. Hatto menga qarshi jangga otlansa ham, Ishonchim hech ham yo‘qolmas.</div>
  <div id="4"><sup><a href="https://www.kitobook.com/compare/book/19/26/4/" title="сравнение переводов, параллельные ссылки">4</a></sup> Bir narsani Egamdan so‘raganman, Ha, Undan istaganim bitta narsadir: Egamning uyida to abad yashay, Egamning jamolini ko‘ray, Ma’badda turib, Unga muntazir bo‘lay.</div>
  <div id="5"><sup><a href="https://www.kitobook.com/compare/book/19/26/5/" title="сравнение переводов, параллельные ссылки">5</a></sup> Kulfatda qolgan kunlarimda U meni O‘z chaylasida omon saqlaydi. Chodiri ostida meni yashiradi, Baland qoya tepasiga o‘tqazib qo‘yadi.</div>
  <div id="6"><sup><a href="https://www.kitobook.com/compare/book/19/26/6/" title="сравнение переводов, параллельные ссылки">6</a></sup> Endi esa har tarafdagi g‘animlarim ustidan Boshim mag‘rur ko‘tarilgandir. Shodlikdan hayqirib, Egamning chodirida qurbonlik keltiraman. Egamni kuylab, qo‘shiq aytaman.</div>
  <div id="7"><sup><a href="https://www.kitobook.com/compare/book/19/26/7/" title="сравнение переводов, параллельные ссылки">7</a></sup> Eshitgin, ey Egam, iltijo qilganimda, Shafqat qilgin, javob ber menga.</div>
  <div id="8"><sup><a href="https://www.kitobook.com/compare/book/19/26/8/" title="сравнение переводов, параллельные ссылки">8</a></sup> “Menga intil!” deganingni qalbim eshitdi, Ha, ey Egam, men Senga intilaman.</div>
  <div id="9"><sup><a href="https://www.kitobook.com/compare/book/19/26/9/" title="сравнение переводов, параллельные ссылки">9</a></sup> Yuzlaringni mendan yashirmagin, G‘azab ila men, O‘z qulingdan voz kechmagin, Madadkorim Sen bo‘lgansan–ku, ey Egam. Rad etma, tark aylama meni, ey najotkorim Xudo!</div>
  <div id="10"><sup><a href="https://www.kitobook.com/compare/book/19/26/10/" title="сравнение переводов, параллельные ссылки">10</a></sup> Ota–onam meni tark etsa hatto, Ey Egam, Sen meni qabul qilasan.</div>
  <div id="11"><sup><a href="https://www.kitobook.com/compare/book/19/26/11/" title="сравнение переводов, параллельные ссылки">11</a></sup> Yo‘lingni menga ko‘rsat, ey Egam, Dushmanlarim poylab turgani uchun Meni to‘g‘ri so‘qmoqlaringdan yetakla.</div>
  <div id="12"><sup><a href="https://www.kitobook.com/compare/book/19/26/12/" title="сравнение переводов, параллельные ссылки">12</a></sup> G‘animlarim qo‘llariga topshirma meni. Axir, soxta guvohlar, nohaq ayblovchilar Menga qarshi chiqdilar.</div>
  <div id="13"><sup><a href="https://www.kitobook.com/compare/book/19/26/13/" title="сравнение переводов, параллельные ссылки">13</a></sup> Shubham yo‘q, tiriklar diyorida Egamning ezguligini albatta ko‘raman.</div>
  <div id="14"><sup><a href="https://www.kitobook.com/compare/book/19/26/14/" title="сравнение переводов, параллельные ссылки">14</a></sup> Egamizga umid bog‘la, Dadil bo‘l, yuragingga dalda ber, Egamizga umid bog‘la!</div>
</div>