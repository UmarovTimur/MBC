<div itemprop="articleBody" class="text">
  <div id="1"><sup><a href="https://www.kitobook.com/compare/book/19/79/1/" title="сравнение переводов, параллельные ссылки">1</a></sup> Ijrochilar rahbariga. “Nilufar gullar” kuyiga aytilgan. Osifning guvohligi. Sano.</div>
  <div id="2"><sup><a href="https://www.kitobook.com/compare/book/19/79/2/" title="сравнение переводов, параллельные ссылки">2</a></sup> Tingla bizni, ey Isroilning Cho‘poni,</div>
  <div id="3"><sup><a href="https://www.kitobook.com/compare/book/19/79/3/" title="сравнение переводов, параллельные ссылки">3</a></sup> Yusuf naslini qo‘y suruviday yetaklab chiqqan Sensan, Karublar o‘rtasida taxt qurgansan, Efrayim, Benyamin, Manashe oldida nuringni soch. Qudratingni ko‘rsat, bizni qutqargani kel.</div>
  <div id="4"><sup><a href="https://www.kitobook.com/compare/book/19/79/4/" title="сравнение переводов, параллельные ссылки">4</a></sup> Ey Xudo, bizni oldingi holimizga qaytargin, Jamoling bizga nurlarini sochsin, najot topaylik.</div>
  <div id="5"><sup><a href="https://www.kitobook.com/compare/book/19/79/5/" title="сравнение переводов, параллельные ссылки">5</a></sup> Ey Parvardigori Olam — Egamiz, Qachongacha g‘azablanib, ibodatimizni rad etasan?</div>
  <div id="6"><sup><a href="https://www.kitobook.com/compare/book/19/79/6/" title="сравнение переводов, параллельные ссылки">6</a></sup> Ko‘z yoshlar berding bizga non o‘rniga, Chelak to‘la ko‘z yoshlarni bizga ichirding.</div>
  <div id="7"><sup><a href="https://www.kitobook.com/compare/book/19/79/7/" title="сравнение переводов, параллельные ссылки">7</a></sup> Qo‘shnilar bizdan nafratlanishiga imkon berding, Dushmanlarimiz bizni masxara qilmoqda.</div>
  <div id="8"><sup><a href="https://www.kitobook.com/compare/book/19/79/8/" title="сравнение переводов, параллельные ссылки">8</a></sup> Ey Parvardigori Olam, bizni oldingi holimizga qaytargin, Jamoling bizga nurlarini sochsin, najot topaylik.</div>
  <div id="9"><sup><a href="https://www.kitobook.com/compare/book/19/79/9/" title="сравнение переводов, параллельные ссылки">9</a></sup> Tok novdasini sug‘urganday, Bizni Misrdan keltirding. Begona xalqlarni quvib, bizni o‘tqazding.</div>
  <div id="10"><sup><a href="https://www.kitobook.com/compare/book/19/79/10/" title="сравнение переводов, параллельные ссылки">10</a></sup> Biz uchun tuproq tayyorlading, Ildiz otib, yurtni to‘ldirdik.</div>
  <div id="11"><sup><a href="https://www.kitobook.com/compare/book/19/79/11/" title="сравнение переводов, параллельные ссылки">11</a></sup> Tog‘lar bizning soyamiz bilan qoplandi, Bahaybat sadrlar ham novdalarimiz bilan qoplandi.</div>
  <div id="12"><sup><a href="https://www.kitobook.com/compare/book/19/79/12/" title="сравнение переводов, параллельные ссылки">12</a></sup> Biz shoxlarimizni dengizgacha yoydik, Novdalarimiz Furot daryosigacha cho‘zildi.</div>
  <div id="13"><sup><a href="https://www.kitobook.com/compare/book/19/79/13/" title="сравнение переводов, параллельные ссылки">13</a></sup> Nega endi bog‘ning devorlarini buzib tashlading? O‘tgan–ketgan mevalarini yulsin debmi?</div>
  <div id="14"><sup><a href="https://www.kitobook.com/compare/book/19/79/14/" title="сравнение переводов, параллельные ссылки">14</a></sup> Yovvoyi to‘ng‘izlar uni xarob qiladi, Yovvoyi jonivorlar undan qornini to‘yg‘izadi.</div>
  <div id="15"><sup><a href="https://www.kitobook.com/compare/book/19/79/15/" title="сравнение переводов, параллельные ссылки">15</a></sup> Qayt yana bizga, ey Parvardigori Olam! Nazar solgin, qara samodan, Bu tok novdasini qo‘riqlagin.</div>
  <div id="16"><sup><a href="https://www.kitobook.com/compare/book/19/79/16/" title="сравнение переводов, параллельные ссылки">16</a></sup> O‘ng qo‘ling o‘tqazgan ildizni, O‘zing uchun kuchaytirgan shoxchani qo‘riqlagin.</div>
  <div id="17"><sup><a href="https://www.kitobook.com/compare/book/19/79/17/" title="сравнение переводов, параллельные ссылки">17</a></sup> G‘animlaring uzum tokingni qirqqan edi, Uzum tokingni olovda yondirgan edi, G‘azabli boqishingdan ular yo‘q bo‘lsin.</div>
  <div id="18"><sup><a href="https://www.kitobook.com/compare/book/19/79/18/" title="сравнение переводов, параллельные ссылки">18</a></sup> O‘zing tanlaganingga, O‘zing uchun kuchli qilgan xalqqa tayanch bo‘lgin.</div>
  <div id="19"><sup><a href="https://www.kitobook.com/compare/book/19/79/19/" title="сравнение переводов, параллельные ссылки">19</a></sup> Shunda biz hech qachon Sendan qaytmaymiz, Senga sajda qilamiz, bizga hayot ato qil.</div>
  <div id="20"><sup><a href="https://www.kitobook.com/compare/book/19/79/20/" title="сравнение переводов, параллельные ссылки">20</a></sup> Ey Parvardigori Olam — Egamiz, Bizni oldingi holimizga qaytargin, Jamoling bizga nurlarini sochsin, najot topaylik.</div>
</div>