<div itemprop="articleBody" class="text">
  <div id="1"><sup><a href="https://www.kitobook.com/compare/book/19/147/1/" title="сравнение переводов, параллельные ссылки">1</a></sup> Egangni olqishlagin, ey Quddus! Xudoyingga hamdu sano ayt, ey Sion!</div>
  <div id="2"><sup><a href="https://www.kitobook.com/compare/book/19/147/2/" title="сравнение переводов, параллельные ссылки">2</a></sup> Darvozalaring tambalarini U mustahkam qiladi, Ichingdagi bolalaringga U baraka beradi.</div>
  <div id="3"><sup><a href="https://www.kitobook.com/compare/book/19/147/3/" title="сравнение переводов, параллельные ссылки">3</a></sup> Shohligingga U tinchlik ato qiladi, Bug‘doyning eng yaxshisi bilan to‘ydiradi.</div>
  <div id="4"><sup><a href="https://www.kitobook.com/compare/book/19/147/4/" title="сравнение переводов, параллельные ссылки">4</a></sup> Xudo amrlarini yer yuziga yuboradi, Uning aytgan so‘zlari tez yoyiladi.</div>
  <div id="5"><sup><a href="https://www.kitobook.com/compare/book/19/147/5/" title="сравнение переводов, параллельные ссылки">5</a></sup> U qorni momiq kabi yoyadi, Qirovni kul kabi sochadi.</div>
  <div id="6"><sup><a href="https://www.kitobook.com/compare/book/19/147/6/" title="сравнение переводов, параллельные ссылки">6</a></sup> Do‘lni ushoq kabi yog‘diradi, Uning sovug‘i oldida kim bardosh bera oladi?!</div>
  <div id="7"><sup><a href="https://www.kitobook.com/compare/book/19/147/7/" title="сравнение переводов, параллельные ссылки">7</a></sup> Kalomini yuborib, Egamiz muzlarni eritadi, Shamolini esdirib, suvlar oqizadi.</div>
  <div id="8"><sup><a href="https://www.kitobook.com/compare/book/19/147/8/" title="сравнение переводов, параллельные ссылки">8</a></sup> Yoqub nasliga so‘zini ayon qiladi, Qonun–qoidalarini Isroilga bildiradi.</div>
  <div id="9"><sup><a href="https://www.kitobook.com/compare/book/19/147/9/" title="сравнение переводов, параллельные ссылки">9</a></sup> Boshqa xalqlarga Egamiz shunday qilmadi, O‘sha xalqlar Uning qonunlarini bilmaydi. Egamizga hamdu sanolar bo‘lsin!</div>
</div>