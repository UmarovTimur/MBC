<div itemprop="articleBody" class="text">
  <div id="1"><sup><a href="https://www.kitobook.com/compare/book/19/30/1/" title="сравнение переводов, параллельные ссылки">1</a></sup> Ijrochilar rahbariga. Dovud sanosi.</div>
  <div id="2"><sup><a href="https://www.kitobook.com/compare/book/19/30/2/" title="сравнение переводов, параллельные ссылки">2</a></sup> Ey Egam, Senda men panoh topaman, Sharmanda bo‘lishimga aslo yo‘l qo‘yma, Adolatlisan, meni qutqargin.</div>
  <div id="3"><sup><a href="https://www.kitobook.com/compare/book/19/30/3/" title="сравнение переводов, параллельные ссылки">3</a></sup> Menga quloq tut, darrov qutqargin meni, Mening panoh qoyam bo‘lgin. Najot topay, mustahkam qo‘rg‘on bo‘lgin.</div>
  <div id="4"><sup><a href="https://www.kitobook.com/compare/book/19/30/4/" title="сравнение переводов, параллельные ссылки">4</a></sup> Chindan ham Sen suyangan qoyamsan, qal’amsan, O‘z noming haqi meni yetakla, yo‘l ko‘rsatgin.</div>
  <div id="5"><sup><a href="https://www.kitobook.com/compare/book/19/30/5/" title="сравнение переводов, параллельные ссылки">5</a></sup> Sen mening panohimsan. Qo‘yilgan tuzoqdan meni qutqargin.</div>
  <div id="6"><sup><a href="https://www.kitobook.com/compare/book/19/30/6/" title="сравнение переводов, параллельные ссылки">6</a></sup> Hayotimni Senga topshiraman, ey Egam, Meni qutqarding, ey sodiq Xudo.</div>
  <div id="7"><sup><a href="https://www.kitobook.com/compare/book/19/30/7/" title="сравнение переводов, параллельные ссылки">7</a></sup> Soxta xudolarni izzatlaganlarga Men nafratimni sochaman. Ey Egam, men Senga umid bog‘layman.</div>
  <div id="8"><sup><a href="https://www.kitobook.com/compare/book/19/30/8/" title="сравнение переводов, параллельные ссылки">8</a></sup> Sodiq sevging ila shod–xurram bo‘lay, Qayg‘ularimni O‘zing ko‘rgansan, Jonim azobda qolganin bilasan.</div>
  <div id="9"><sup><a href="https://www.kitobook.com/compare/book/19/30/9/" title="сравнение переводов, параллельные ссылки">9</a></sup> Meni g‘anim qo‘liga bermading, Oyoqlarimni bexavotir yerga qo‘yding.</div>
  <div id="10"><sup><a href="https://www.kitobook.com/compare/book/19/30/10/" title="сравнение переводов, параллельные ссылки">10</a></sup> Rahm qil, ey Egam, kulfatda qoldim, Ko‘zlarim qayg‘udan toldi, Jonu tanam adoyi tamom bo‘ldi.</div>
  <div id="11"><sup><a href="https://www.kitobook.com/compare/book/19/30/11/" title="сравнение переводов, параллельные ссылки">11</a></sup> Hayotim azob bilan tugaydi, Yillarim oh–voh bilan bitadi. Gunohlarimdan kuchim tugaydi, Suyaklarim qurib bitadi.</div>
  <div id="12"><sup><a href="https://www.kitobook.com/compare/book/19/30/12/" title="сравнение переводов, параллельные ссылки">12</a></sup> Dushmanlarim meni haqorat qiladi, Qo‘shnilarim mendan hazar qiladi. Do‘stlarim ham mendan qo‘rqadi, Ko‘chada ko‘rib meni, qochib ketadi.</div>
  <div id="13"><sup><a href="https://www.kitobook.com/compare/book/19/30/13/" title="сравнение переводов, параллельные ссылки">13</a></sup> Meni unutdilar, go‘yo o‘lganman, Go‘yo singan sopol idish kabiman.</div>
  <div id="14"><sup><a href="https://www.kitobook.com/compare/book/19/30/14/" title="сравнение переводов, параллельные ссылки">14</a></sup> Eshityapman, ko‘pchilik g‘iybat qiladi, Atrofimni dahshat o‘rab olgan. Birgalikda menga qarshi fitna to‘qishadi, Meni o‘ldirmoqni niyat qilishadi.</div>
  <div id="15"><sup><a href="https://www.kitobook.com/compare/book/19/30/15/" title="сравнение переводов, параллельные ссылки">15</a></sup> Ey Egam, men Senga umid bog‘layman, “Mening Xudoyim Sensan”, deb aytaman.</div>
  <div id="16"><sup><a href="https://www.kitobook.com/compare/book/19/30/16/" title="сравнение переводов, параллельные ссылки">16</a></sup> Hayotim Sening qo‘lingdadir, G‘animlarim qo‘lidan, Payimga tushganlardan meni qutqargin.</div>
  <div id="17"><sup><a href="https://www.kitobook.com/compare/book/19/30/17/" title="сравнение переводов, параллельные ссылки">17</a></sup> Jamoling men, qulingga nurlarini sochsin, Sen sodiqsan, meni qutqargin.</div>
  <div id="18"><sup><a href="https://www.kitobook.com/compare/book/19/30/18/" title="сравнение переводов, параллельные ссылки">18</a></sup> Yo‘l qo‘yma, ey Egam, sharmanda bo‘lishimga, Madad so‘rab iltijo qildim Senga. Qabihlar sharmandayi sharmisor bo‘lsin, O‘liklar diyoriga jim kirib borsin.</div>
  <div id="19"><sup><a href="https://www.kitobook.com/compare/book/19/30/19/" title="сравнение переводов, параллельные ссылки">19</a></sup> O‘chsin ularning yolg‘onchi ovozlari, Zero, takabburlik ham nafrat bilan Ular solihga qarshi so‘ylar.</div>
  <div id="20"><sup><a href="https://www.kitobook.com/compare/book/19/30/20/" title="сравнение переводов, параллельные ссылки">20</a></sup> O, naqadar buyukdir Sening ezguliging! O‘zingdan qo‘rqqanlarga uni saqlab qo‘ygansan, Senda panoh topganlarga hadya qilasan, Hammaning ko‘z oldida in’om qilasan.</div>
  <div id="21"><sup><a href="https://www.kitobook.com/compare/book/19/30/21/" title="сравнение переводов, параллельные ссылки">21</a></sup> Huzuringda ularni himoya qilasan, Inson fitnalaridan omon saqlaysan. Ularni O‘z chodiring ostida Ig‘volardan saqlab turasan.</div>
  <div id="22"><sup><a href="https://www.kitobook.com/compare/book/19/30/22/" title="сравнение переводов, параллельные ссылки">22</a></sup> Qamalda qolgan shaharday bo‘lganimda Menga ajoyib sadoqatingni ko‘rsatganing uchun Ey Egam, Senga olqishlar bo‘lsin!</div>
  <div id="23"><sup><a href="https://www.kitobook.com/compare/book/19/30/23/" title="сравнение переводов, параллельные ссылки">23</a></sup> Vahimaga tushib men: “Ey Egam, Sening nazaringdan mahrum bo‘ldim”, degandim. Ha, madad so‘rab Senga yolvorganimda Iltijolarimni eshitding.</div>
  <div id="24"><sup><a href="https://www.kitobook.com/compare/book/19/30/24/" title="сравнение переводов, параллельные ссылки">24</a></sup> Ey Egamizning taqvodorlari, Uni seving! O‘ziga sodiq bo‘lganlarni U himoya qiladi, Takabburlarga to‘liq jazo beradi.</div>
  <div id="25"><sup><a href="https://www.kitobook.com/compare/book/19/30/25/" title="сравнение переводов, параллельные ссылки">25</a></sup> Bardam bo‘ling, dadil bo‘lsin yuragingiz, Ey siz, Egamizdan umid qilganlar!</div>
</div>