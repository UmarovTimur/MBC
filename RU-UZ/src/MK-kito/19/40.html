<div itemprop="articleBody" class="text">
  <div id="1"><sup><a href="https://www.kitobook.com/compare/book/19/40/1/" title="сравнение переводов, параллельные ссылки">1</a></sup> Ijrochilar rahbariga. Dovud sanosi.</div>
  <div id="2"><sup><a href="https://www.kitobook.com/compare/book/19/40/2/" title="сравнение переводов, параллельные ссылки">2</a></sup> Baxtlidir bechorani o‘ylaydiganlar, Kulfatda qolganlarida Egamiz ularni qutqaradi.</div>
  <div id="3"><sup><a href="https://www.kitobook.com/compare/book/19/40/3/" title="сравнение переводов, параллельные ссылки">3</a></sup> Egamiz ularni himoya qiladi, hayotini asraydi, Ular yurtdagi baxtlilardan hisoblanadi, Egamiz ularni dushmanlari ixtiyoriga topshirmaydi.</div>
  <div id="4"><sup><a href="https://www.kitobook.com/compare/book/19/40/4/" title="сравнение переводов, параллельные ссылки">4</a></sup> To‘shakka mixlanib qolsa, Egamiz parvarish qiladi, Xastaligiga Egamiz shifo beradi.</div>
  <div id="5"><sup><a href="https://www.kitobook.com/compare/book/19/40/5/" title="сравнение переводов, параллельные ссылки">5</a></sup> Shunday iltijo qildim Senga: “Ey Egam, shafqat qil menga, Gunoh qildim Senga, shifo bergin.”</div>
  <div id="6"><sup><a href="https://www.kitobook.com/compare/book/19/40/6/" title="сравнение переводов, параллельные ссылки">6</a></sup> Dushmanlarim yovuz niyat ila shunday deydi: “Qachon o‘lar ekan u, nomi ham qachon o‘charkan?”</div>
  <div id="7"><sup><a href="https://www.kitobook.com/compare/book/19/40/7/" title="сравнение переводов, параллельные ссылки">7</a></sup> Ular meni ko‘rgani kelganda, Yolg‘on–yashiq gaplarni gapiradi. Yuraklarida esa fisqu fasod tugib, Tashqariga chiqadi–da, Hamma joyda yoyib yuradi.</div>
  <div id="8"><sup><a href="https://www.kitobook.com/compare/book/19/40/8/" title="сравнение переводов, параллельные ссылки">8</a></sup> Mendan nafratlanganlarning hammasi Menga zarar berishni reja qilishadi, Birlashib men haqimda pichir–pichir qilishadi:</div>
  <div id="9"><sup><a href="https://www.kitobook.com/compare/book/19/40/9/" title="сравнение переводов, параллельные ссылки">9</a></sup> “Og‘ir xastalikka chalingan u, To‘shagidan qaytib tura olmaydi.”</div>
  <div id="10"><sup><a href="https://www.kitobook.com/compare/book/19/40/10/" title="сравнение переводов, параллельные ссылки">10</a></sup> Hatto nonimni yegan yaqin, ishongan do‘stim, Menga qarshi bosh ko‘targan.</div>
  <div id="11"><sup><a href="https://www.kitobook.com/compare/book/19/40/11/" title="сравнение переводов, параллельные ссылки">11</a></sup> Sen esa, ey Egam, menga rahm qil, Meni oyoqqa turg‘az. Qilmishlariga yarasha dushmanlarimga qaytaray.</div>
  <div id="12"><sup><a href="https://www.kitobook.com/compare/book/19/40/12/" title="сравнение переводов, параллельные ссылки">12</a></sup> Dushmanlarim ustimdan g‘olib kelmasa, Mendan mamnun bo‘lganingni bilaman.</div>
  <div id="13"><sup><a href="https://www.kitobook.com/compare/book/19/40/13/" title="сравнение переводов, параллельные ссылки">13</a></sup> To‘g‘riligim uchun meni saqlaysan, Huzuringda to abad meni o‘tqazasan.</div>
  <div id="14"><sup><a href="https://www.kitobook.com/compare/book/19/40/14/" title="сравнение переводов, параллельные ссылки">14</a></sup> Olqishlar bo‘lsin abadulabad Isroil xalqining Xudosi — Egamizga! Omin! Omin!</div>
</div>