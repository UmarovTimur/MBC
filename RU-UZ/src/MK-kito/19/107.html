<div itemprop="articleBody" class="text">
  <div id="1"><sup><a href="https://www.kitobook.com/compare/book/19/107/1/" title="сравнение переводов, параллельные ссылки">1</a></sup> Dovud sanosi. Qo‘shiq.</div>
  <div id="2"><sup><a href="https://www.kitobook.com/compare/book/19/107/2/" title="сравнение переводов, параллельные ссылки">2</a></sup> Ey Xudo, yuragim Senga sodiq, Jonim boricha Seni kuylab, qo‘shiq aytaman.</div>
  <div id="3"><sup><a href="https://www.kitobook.com/compare/book/19/107/3/" title="сравнение переводов, параллельные ссылки">3</a></sup> Uyg‘on, ey arfa, lira! Tongni ham men uyg‘otaman!</div>
  <div id="4"><sup><a href="https://www.kitobook.com/compare/book/19/107/4/" title="сравнение переводов, параллельные ссылки">4</a></sup> Ey Egam, xalqlar orasida Senga shukrona aytaman, Ellar orasida Senga hamdu sano kuylayman.</div>
  <div id="5"><sup><a href="https://www.kitobook.com/compare/book/19/107/5/" title="сравнение переводов, параллельные ссылки">5</a></sup> Sodiq sevging samolarday yuksakdir, Sadoqating bulutlarga cho‘zilgandir.</div>
  <div id="6"><sup><a href="https://www.kitobook.com/compare/book/19/107/6/" title="сравнение переводов, параллельные ссылки">6</a></sup> Ey Xudo, falakdan ham yuqorida yuksalaver! Shuhrating butun zamin uzra yoyilsin.</div>
  <div id="7"><sup><a href="https://www.kitobook.com/compare/book/19/107/7/" title="сравнение переводов, параллельные ссылки">7</a></sup> O‘ng qo‘ling ila g‘alaba ato qilgin, Menga javob bergin, O‘zingning sevganlaring topsin najot.</div>
  <div id="8"><sup><a href="https://www.kitobook.com/compare/book/19/107/8/" title="сравнение переводов, параллельные ссылки">8</a></sup> Ey Xudo, O‘z muqaddas makoningdan va’da bergansan: “Shodlanib Shakamni bo‘lib tashlayman, Suxo‘t vodiysini taqsimlab beraman.</div>
  <div id="9"><sup><a href="https://www.kitobook.com/compare/book/19/107/9/" title="сравнение переводов, параллельные ссылки">9</a></sup> Gilad Menikidir, Manashe Menikidir, Efrayim dubulg‘amdir, Yahudo saltanat hassamdir.</div>
  <div id="10"><sup><a href="https://www.kitobook.com/compare/book/19/107/10/" title="сравнение переводов, параллельные ссылки">10</a></sup> Mo‘ab Mening qo‘lyuvgichimdir, Edom uzra chorig‘imni otaman, Filistlar uzra zafar ila hayqiraman.”</div>
  <div id="11"><sup><a href="https://www.kitobook.com/compare/book/19/107/11/" title="сравнение переводов, параллельные ссылки">11</a></sup> Eh, qaniydi mustahkam shaharga meni olib borsalar, Edomga meni boshlab borsalar.</div>
  <div id="12"><sup><a href="https://www.kitobook.com/compare/book/19/107/12/" title="сравнение переводов, параллельные ссылки">12</a></sup> Ey Xudo, axir, bizni O‘zing rad etding–ku! Lashkarimizga yo‘lboshchilik qilmayapsan–ku endi!</div>
  <div id="13"><sup><a href="https://www.kitobook.com/compare/book/19/107/13/" title="сравнение переводов, параллельные ссылки">13</a></sup> Dushmandan qutqarib, bizga yordam ber, Insonning yordami butunlay behuda.</div>
  <div id="14"><sup><a href="https://www.kitobook.com/compare/book/19/107/14/" title="сравнение переводов, параллельные ссылки">14</a></sup> Ey Xudo, Sen bilan biz g‘olib bo‘lamiz, Dushmanlarimizni Sen yanchib tashlaysan.</div>
</div>