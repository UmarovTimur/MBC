<div itemprop="articleBody" class="text">
  <div id="1"><sup><a href="https://www.kitobook.com/compare/book/19/60/1/" title="сравнение переводов, параллельные ссылки">1</a></sup> Ijrochilar rahbariga. Torli asboblar jo‘rligida. Dovud sanosi.</div>
  <div id="2"><sup><a href="https://www.kitobook.com/compare/book/19/60/2/" title="сравнение переводов, параллельные ссылки">2</a></sup> Eshitgin, ey Xudo, ohu nolamni, Tinglagin mening ibodatimni.</div>
  <div id="3"><sup><a href="https://www.kitobook.com/compare/book/19/60/3/" title="сравнение переводов, параллельные ссылки">3</a></sup> Yerning u chetidan Senga yolvoraman, Yuragim qon bo‘lganda, Seni chaqiraman. Yetib bo‘lmas baland qoyaga meni olib chiqqin.</div>
  <div id="4"><sup><a href="https://www.kitobook.com/compare/book/19/60/4/" title="сравнение переводов, параллельные ссылки">4</a></sup> Sen mening panohim bo‘lgandirsan, Dushmanimga qarshi mustahkam minorasan.</div>
  <div id="5"><sup><a href="https://www.kitobook.com/compare/book/19/60/5/" title="сравнение переводов, параллельные ссылки">5</a></sup> Chodiringda to abad maskan qilay, Qanotlaring soyasida panoh topay.</div>
  <div id="6"><sup><a href="https://www.kitobook.com/compare/book/19/60/6/" title="сравнение переводов, параллельные ссылки">6</a></sup> Axir, ey Xudo, ontimni eshitgansan, Nomingdan qo‘rqqanlarning mulkidan menga ato qilgansan.</div>
  <div id="7"><sup><a href="https://www.kitobook.com/compare/book/19/60/7/" title="сравнение переводов, параллельные ссылки">7</a></sup> Shohning umrini uzaytirgin, Nasllar osha hayotini davom ettirgin.</div>
  <div id="8"><sup><a href="https://www.kitobook.com/compare/book/19/60/8/" title="сравнение переводов, параллельные ссылки">8</a></sup> Ey Xudo, u to abad huzuringda taxtda o‘tirsin, Sodiq sevging, sadoqating ila uni himoya qilgin.</div>
  <div id="9"><sup><a href="https://www.kitobook.com/compare/book/19/60/9/" title="сравнение переводов, параллельные ссылки">9</a></sup> Shunda senga har doim hamdu sano kuylayman, Bergan ontimni har kuni ado etaman.</div>
</div>