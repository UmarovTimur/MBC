<div itemprop="articleBody" class="text">
  <div id="1"><sup><a href="https://www.kitobook.com/compare/book/19/06/1/" title="сравнение переводов, параллельные ссылки">1</a></sup> Ijrochilar rahbariga. Sakkiz torli asbob jo‘rligida. Dovud sanosi.</div>
  <div id="2"><sup><a href="https://www.kitobook.com/compare/book/19/06/2/" title="сравнение переводов, параллельные ссылки">2</a></sup> Ey Egam! G‘azab bilan menga tanbeh bermagin, Qahring sochib, menga jazo bermagin.</div>
  <div id="3"><sup><a href="https://www.kitobook.com/compare/book/19/06/3/" title="сравнение переводов, параллельные ссылки">3</a></sup> Ey Egam, madorim yo‘q, rahm qil menga, Suyaklarim zirqiraydi xastalikdan, Ey Egam, shifo ber menga.</div>
  <div id="4"><sup><a href="https://www.kitobook.com/compare/book/19/06/4/" title="сравнение переводов, параллельные ссылки">4</a></sup> Azob chekmoqda jonim, Qachongacha kuttirasan, ey Egam, qachongacha?</div>
  <div id="5"><sup><a href="https://www.kitobook.com/compare/book/19/06/5/" title="сравнение переводов, параллельные ссылки">5</a></sup> Kel endi, ey Egam, qutqar jonimni, Sodiq sevging haqi ozod qil meni.</div>
  <div id="6"><sup><a href="https://www.kitobook.com/compare/book/19/06/6/" title="сравнение переводов, параллельные ссылки">6</a></sup> Axir, o‘lganda eslamas hech kim Seni, O‘liklar diyorida kim shukr qilar Senga?!</div>
  <div id="7"><sup><a href="https://www.kitobook.com/compare/book/19/06/7/" title="сравнение переводов, параллельные ссылки">7</a></sup> Oh–voh qilaverib charchadim, Tunlari ko‘z yoshlarim tufayli o‘rnim ho‘l bo‘ldi, Yig‘laganimdan to‘shagim shalabbo bo‘ladi.</div>
  <div id="8"><sup><a href="https://www.kitobook.com/compare/book/19/06/8/" title="сравнение переводов, параллельные ссылки">8</a></sup> Ko‘zlarim nuri so‘ndi g‘amdan, Zaiflashdi ko‘zlarim dushmanlarim dastidan.</div>
  <div id="9"><sup><a href="https://www.kitobook.com/compare/book/19/06/9/" title="сравнение переводов, параллельные ссылки">9</a></sup> Yo‘qolinglar ko‘zimdan hammangiz, ey badkirdorlar! Nola–yig‘ilarimni Egam eshitdi.</div>
  <div id="10"><sup><a href="https://www.kitobook.com/compare/book/19/06/10/" title="сравнение переводов, параллельные ссылки">10</a></sup> Egam eshitdi mening iltijoimni, Egam qabul qiladi mening ibodatimni.</div>
  <div id="11"><sup><a href="https://www.kitobook.com/compare/book/19/06/11/" title="сравнение переводов, параллельные ссылки">11</a></sup> Jamiki dushmanlarim uyalib qoladi, Hammasi vahimaga tushib qoladi, O‘sha on sharmanda bo‘lib, qaytib ketadi.</div>
</div>