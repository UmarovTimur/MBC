<div itemprop="articleBody" class="text">
  <div id="1"><sup><a href="https://www.kitobook.com/compare/book/19/31/1/" title="сравнение переводов, параллельные ссылки">1</a></sup> Dovud qasidasi. Itoatsizligi kechirilganlar baxtlidir, Egamiz kimning gunohidan o‘tgan bo‘lsa, O‘sha inson baxtlidir.</div>
  <div id="2"><sup><a href="https://www.kitobook.com/compare/book/19/31/2/" title="сравнение переводов, параллельные ссылки">2</a></sup> Egamiz kimning aybini yozmagan bo‘lsa, O‘sha inson baxtlidir, Ruhida hiyla bo‘lmaganlar baxtlidir.</div>
  <div id="3"><sup><a href="https://www.kitobook.com/compare/book/19/31/3/" title="сравнение переводов, параллельные ссылки">3</a></sup> Ey Egam, gunohimni bo‘ynimga olmay, rad qilganimda, Tanam qoq suyak bo‘lib qolgandi, Kun bo‘yi oh–voh qilib chiqardim.</div>
  <div id="4"><sup><a href="https://www.kitobook.com/compare/book/19/31/4/" title="сравнение переводов, параллельные ссылки">4</a></sup> Kecha–kunduz qo‘ling ustimda og‘ir yuk bo‘ldi, Saraton issig‘idagiday madorim qurib qoldi.</div>
  <div id="5"><sup><a href="https://www.kitobook.com/compare/book/19/31/5/" title="сравнение переводов, параллельные ссылки">5</a></sup> Endi oldingda gunohimni e’tirof etdim, Aybimni yashirmay, o‘zim aytdim: “Egam oldida itoatsizligimni bo‘ynimga olaman.” Sen esa mening gunohimni kechirding.</div>
  <div id="6"><sup><a href="https://www.kitobook.com/compare/book/19/31/6/" title="сравнение переводов, параллельные ссылки">6</a></sup> Shu bois har bir taqvodor Vaqt borida Senga ibodat qilsin. Shunda azim suvlar to‘foni Taqvodorlarga yetib bormas.</div>
  <div id="7"><sup><a href="https://www.kitobook.com/compare/book/19/31/7/" title="сравнение переводов, параллельные ссылки">7</a></sup> Sen mening panohimsan, Meni kulfatlardan Sen asraysan, Najot qo‘shig‘i ila meni o‘raysan.</div>
  <div id="8"><sup><a href="https://www.kitobook.com/compare/book/19/31/8/" title="сравнение переводов, параллельные ссылки">8</a></sup> Egamiz aytar: “Sizlarga Men yo‘l ko‘rsataman, Yuradigan yo‘llaringizni o‘rgataman, Maslahat beraman, sizlarni kuzataman.</div>
  <div id="9"><sup><a href="https://www.kitobook.com/compare/book/19/31/9/" title="сравнение переводов, параллельные ссылки">9</a></sup> Ongsiz ot yoki xachir kabi bo‘lmanglar, Ularni yo‘lga solmoq uchun suvluq, jilov kerak, Bo‘lmasa ular yoningizga kelmaydi.”</div>
  <div id="10"><sup><a href="https://www.kitobook.com/compare/book/19/31/10/" title="сравнение переводов, параллельные ссылки">10</a></sup> Fosiqning azobi ko‘pdir, Lekin Egamizdan umidvorlarni Sodiq sevgi qurshab oladi.</div>
  <div id="11"><sup><a href="https://www.kitobook.com/compare/book/19/31/11/" title="сравнение переводов, параллельные ссылки">11</a></sup> Ey solihlar, Egamiz tufayli shodlaning, quvoning! Ey barcha ko‘ngli poklar, shodlikdan kuylang!</div>
</div>