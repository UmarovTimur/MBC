<div itemprop="articleBody" class="text">
  <div id="1"><sup><a href="https://www.kitobook.com/compare/book/19/91/1/" title="сравнение переводов, параллельные ссылки">1</a></sup> Sano. Shabbat kuni aytilgan qo‘shiq.</div>
  <div id="2"><sup><a href="https://www.kitobook.com/compare/book/19/91/2/" title="сравнение переводов, параллельные ссылки">2</a></sup> Ey Egam, Senga shukr aytmoq yaxshidir, Ey Xudoyi Taolo, Senga hamdu sano kuylamoq yaxshidir.</div>
  <div id="3"><sup><a href="https://www.kitobook.com/compare/book/19/91/3/" title="сравнение переводов, параллельные ссылки">3</a></sup> E’lon qilmoq yaxshidir subhda sodiq sevgingni, E’lon qilmoq yaxshidir kechalari sadoqatingni.</div>
  <div id="4"><sup><a href="https://www.kitobook.com/compare/book/19/91/4/" title="сравнение переводов, параллельные ссылки">4</a></sup> Yaxshidir aytmoq bularni musiqa chalib O‘n torli asbobda, lirada, arfa jo‘rligida!</div>
  <div id="5"><sup><a href="https://www.kitobook.com/compare/book/19/91/5/" title="сравнение переводов, параллельные ссылки">5</a></sup> Ey Egam, qudratli ishlaringdan men shodman, Qilgan ishlaringdan xursand bo‘lib kuylayman.</div>
  <div id="6"><sup><a href="https://www.kitobook.com/compare/book/19/91/6/" title="сравнение переводов, параллельные ссылки">6</a></sup> Ey Egam, ishlaring naqadar buyukdir! O‘ylaring juda ham terandir!</div>
  <div id="7"><sup><a href="https://www.kitobook.com/compare/book/19/91/7/" title="сравнение переводов, параллельные ссылки">7</a></sup> Aqlsiz kimsa buni bila olmaydi, Ahmoq kimsa buni tushuna olmaydi:</div>
  <div id="8"><sup><a href="https://www.kitobook.com/compare/book/19/91/8/" title="сравнение переводов, параллельные ссылки">8</a></sup> Garchi fosiqlar maysa kabi unib chiqsa ham, Badkirdorlar gullab–yashnasa ham, Ular to abad yo‘q bo‘ladi.</div>
  <div id="9"><sup><a href="https://www.kitobook.com/compare/book/19/91/9/" title="сравнение переводов, параллельные ссылки">9</a></sup> Sen–chi, ey Egam, to abad ulug‘vorsan.</div>
  <div id="10"><sup><a href="https://www.kitobook.com/compare/book/19/91/10/" title="сравнение переводов, параллельные ссылки">10</a></sup> Ey Egam, dushmanlaring albatta yo‘q bo‘ladi, Ular shubhasiz halok bo‘ladi. Badkirdorlar hammasi tarqalib ketadi.</div>
  <div id="11"><sup><a href="https://www.kitobook.com/compare/book/19/91/11/" title="сравнение переводов, параллельные ссылки">11</a></sup> Meni yovvoyi buqaday kuchli qilding, Qudrating bilan menga qaytadan kuch ato qilding.</div>
  <div id="12"><sup><a href="https://www.kitobook.com/compare/book/19/91/12/" title="сравнение переводов, параллельные ссылки">12</a></sup> Dushmanlarim mag‘lubiyatin ko‘zlarim ko‘rdi, Badkirdorlar zavolin quloqlarim eshitdi.</div>
  <div id="13"><sup><a href="https://www.kitobook.com/compare/book/19/91/13/" title="сравнение переводов, параллельные ссылки">13</a></sup> Solihlar palma daraxtiday gullab–yashnaydi, Lubnondagi sadr daraxtiday yuksaladi.</div>
  <div id="14"><sup><a href="https://www.kitobook.com/compare/book/19/91/14/" title="сравнение переводов, параллельные ссылки">14</a></sup> Ular Egamizning uyiga o‘tqazilgan, Xudoyimizning hovlisida ular yashnaydi.</div>
  <div id="15"><sup><a href="https://www.kitobook.com/compare/book/19/91/15/" title="сравнение переводов, параллельные ссылки">15</a></sup> Keksalikda ham hamon hosil beradi, Yam–yashil, navqiron bo‘lib turaveradi.</div>
  <div id="16"><sup><a href="https://www.kitobook.com/compare/book/19/91/16/" title="сравнение переводов, параллельные ссылки">16</a></sup> Ular birgalikda shunday deb e’lon qiladi: “Egamiz odildir! U mening suyangan qoyamdir, Unda nohaqlik yo‘qdir.”</div>
</div>