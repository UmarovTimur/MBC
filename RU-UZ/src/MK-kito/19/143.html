<div itemprop="articleBody" class="text">
  <div id="1"><sup><a href="https://www.kitobook.com/compare/book/19/143/1/" title="сравнение переводов, параллельные ссылки">1</a></sup> Dovud sanosi. Egamga, suyangan qoyamga olqishlar bo‘lsin, U qo‘llarimni urushga, barmoqlarimni jangga o‘rgatgan.</div>
  <div id="2"><sup><a href="https://www.kitobook.com/compare/book/19/143/2/" title="сравнение переводов, параллельные ссылки">2</a></sup> Egam mening suyangan qoyamdir, qal’amdir, U qo‘rg‘onim, xaloskorimdir. Ha, Egam mening qalqonim, Unda men panoh topaman, Xalqlarni U menga bo‘ysundiradi.</div>
  <div id="3"><sup><a href="https://www.kitobook.com/compare/book/19/143/3/" title="сравнение переводов, параллельные ссылки">3</a></sup> Ey Egam, inson zoti kimdirki, unga e’tibor bersang! Bandalar kimdirki, ular haqda o‘ylasang!</div>
  <div id="4"><sup><a href="https://www.kitobook.com/compare/book/19/143/4/" title="сравнение переводов, параллельные ссылки">4</a></sup> Inson umri og‘izdan chiqqan nafasga o‘xshar, Odamzodning hayoti o‘tkinchi soyaga o‘xshar.</div>
  <div id="5"><sup><a href="https://www.kitobook.com/compare/book/19/143/5/" title="сравнение переводов, параллельные ссылки">5</a></sup> Ey Egam, ko‘klarni yorib, pastga tushgin, Tog‘larga tekkin, ulardan tutun chiqsin.</div>
  <div id="6"><sup><a href="https://www.kitobook.com/compare/book/19/143/6/" title="сравнение переводов, параллельные ссылки">6</a></sup> Chaqmoq chaqtir, yovlarni tirqiratgin, O‘qlaringni ot, ularni sarosimaga solgin.</div>
  <div id="7"><sup><a href="https://www.kitobook.com/compare/book/19/143/7/" title="сравнение переводов, параллельные ссылки">7</a></sup> Yuqoridan uzat qo‘lingni, meni qutqargin, Azim suvlardan meni chiqarib olgin, Begonalar qo‘lidan meni qutqargin.</div>
  <div id="8"><sup><a href="https://www.kitobook.com/compare/book/19/143/8/" title="сравнение переводов, параллельные ссылки">8</a></sup> Ularning so‘zlari behuda, Qo‘lini ko‘tarib, ular yolg‘on qasam ichadi.</div>
  <div id="9"><sup><a href="https://www.kitobook.com/compare/book/19/143/9/" title="сравнение переводов, параллельные ссылки">9</a></sup> Ey Xudo, Senga yangi qo‘shiq kuylayman, O‘n torli arfa chalib Seni tarannum etaman.</div>
  <div id="10"><sup><a href="https://www.kitobook.com/compare/book/19/143/10/" title="сравнение переводов, параллельные ссылки">10</a></sup> Shohlarga Sen zafar ato etasan, Quling Dovudni shafqatsiz qilichdan qutqarasan.</div>
  <div id="11"><sup><a href="https://www.kitobook.com/compare/book/19/143/11/" title="сравнение переводов, параллельные ссылки">11</a></sup> Kelgindilarning qo‘lidan Meni xalos qil, qutqargin. Ularning so‘zlari behuda, Qo‘lini ko‘tarib, ular yolg‘on qasam ichadi.</div>
  <div id="12"><sup><a href="https://www.kitobook.com/compare/book/19/143/12/" title="сравнение переводов, параллельные ссылки">12</a></sup> O‘g‘illarimiz yoshligida yaxshi o‘sgan ko‘chatga o‘xshasin, Qizlarimiz saroyning o‘ymakor ustunlariga o‘xshasin.</div>
  <div id="13"><sup><a href="https://www.kitobook.com/compare/book/19/143/13/" title="сравнение переводов, параллельные ссылки">13</a></sup> Omborlarimiz noz–ne’matlarga to‘lib–toshsin, Qo‘ylarimiz minglab, o‘n minglab yaylovlarda ko‘paysin.</div>
  <div id="14"><sup><a href="https://www.kitobook.com/compare/book/19/143/14/" title="сравнение переводов, параллельные ссылки">14</a></sup> Ho‘kizimiz og‘ir yuklarni tortsin, Devorlarimiz darz ketmasin, Odamlarimiz surgun bo‘lmasin, Ko‘chalarimizda oh–voh, g‘amu kulfat bo‘lmasin.</div>
  <div id="15"><sup><a href="https://www.kitobook.com/compare/book/19/143/15/" title="сравнение переводов, параллельные ссылки">15</a></sup> Naqadar baxtlidir bunday insonlar! Baxtlidir Xudoni Egamiz deb bilgan xalq!</div>
</div>