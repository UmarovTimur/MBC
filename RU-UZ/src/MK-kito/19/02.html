<div itemprop="articleBody" class="text">
  <div id="1"><sup><a href="https://www.kitobook.com/compare/book/19/02/1/" title="сравнение переводов, параллельные ссылки">1</a></sup> Nega quturadi xalqlar?! Nega behuda fitna qiladi elatlar?!</div>
  <div id="2"><sup><a href="https://www.kitobook.com/compare/book/19/02/2/" title="сравнение переводов, параллельные ссылки">2</a></sup> Zamin shohlari Egamizga, Va U tanlagan shohga qarshi saf tortadilar. Hukmdorlar fitna qo‘zg‘ab, shunday deydilar:</div>
  <div id="3"><sup><a href="https://www.kitobook.com/compare/book/19/02/3/" title="сравнение переводов, параллельные ссылки">3</a></sup> “Sindiraylik ular solgan kishanlarni, Olib tashlaylik bo‘ynimizdan sirtmoqlarni.”</div>
  <div id="4"><sup><a href="https://www.kitobook.com/compare/book/19/02/4/" title="сравнение переводов, параллельные ссылки">4</a></sup> Osmonda hukmron bo‘lgan Rabbiy esa Ularni masxaralab, ustidan kuladi.</div>
  <div id="5"><sup><a href="https://www.kitobook.com/compare/book/19/02/5/" title="сравнение переводов, параллельные ссылки">5</a></sup> Rabbiy g‘azab bilan ularni ogoh etadi, Qahrini sochib, vahimaga solib aytadi:</div>
  <div id="6"><sup><a href="https://www.kitobook.com/compare/book/19/02/6/" title="сравнение переводов, параллельные ссылки">6</a></sup> “Men Sionga, O‘zimning muqaddas tepaligimga O‘zimning shohimni joylashtirdim.”</div>
  <div id="7"><sup><a href="https://www.kitobook.com/compare/book/19/02/7/" title="сравнение переводов, параллельные ссылки">7</a></sup> Egamizning so‘zlarini shoh e’lon qilmoqda: “Egamiz menga shunday dedi: ‘Sen Mening o‘g‘limsan, Bugun Men senga Ota bo‘ldim.</div>
  <div id="8"><sup><a href="https://www.kitobook.com/compare/book/19/02/8/" title="сравнение переводов, параллельные ссылки">8</a></sup> Tila, xalqlarni senga mulk qilib beraman, Yerning to‘rt tomoni seniki bo‘ladi.</div>
  <div id="9"><sup><a href="https://www.kitobook.com/compare/book/19/02/9/" title="сравнение переводов, параллельные ссылки">9</a></sup> Temir xivchin ila ularni urib ezasan, Sopol ko‘zani sindirganday ularni parchalaysan.’”</div>
  <div id="10"><sup><a href="https://www.kitobook.com/compare/book/19/02/10/" title="сравнение переводов, параллельные ссылки">10</a></sup> Ey shohlar! Endi aql bilan ish qiling. Ey zamin hukmdorlari! Ogoh bo‘ling.</div>
  <div id="11"><sup><a href="https://www.kitobook.com/compare/book/19/02/11/" title="сравнение переводов, параллельные ссылки">11</a></sup> Qo‘rquv ila Egamizga sajda qiling! Vahima ila tavba qiling!</div>
  <div id="12"><sup><a href="https://www.kitobook.com/compare/book/19/02/12/" title="сравнение переводов, параллельные ссылки">12</a></sup> Uning o‘g‘liga ta’zim qiling, Bo‘lmasa U g‘azablanadi, Yo‘lingizda yo‘q bo‘lib ketasiz, Uning g‘azabi tez alanga oladi. Naqadar baxtlidir Unda panoh topganlar!</div>
</div>