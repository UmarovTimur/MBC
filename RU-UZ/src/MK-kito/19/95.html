<div itemprop="articleBody" class="text">
  <div id="1"><sup><a href="https://www.kitobook.com/compare/book/19/95/1/" title="сравнение переводов, параллельные ссылки">1</a></sup> Ey olam, Egamizni tarannum eting! Egamizga yangi bir qo‘shiq ayting.</div>
  <div id="2"><sup><a href="https://www.kitobook.com/compare/book/19/95/2/" title="сравнение переводов, параллельные ссылки">2</a></sup> Egamizni tarannum eting, Unga olqishlar bo‘lsin, Har kun Uning najotidan so‘ylang.</div>
  <div id="3"><sup><a href="https://www.kitobook.com/compare/book/19/95/3/" title="сравнение переводов, параллельные ссылки">3</a></sup> E’lon qiling elatlar orasida Uning shuhratini, Jamiki xalqlar orasida Uning ajoyibotlarini.</div>
  <div id="4"><sup><a href="https://www.kitobook.com/compare/book/19/95/4/" title="сравнение переводов, параллельные ссылки">4</a></sup> Egamiz buyukdir, ko‘p maqtovga loyiqdir, Jamiki xudolardan U izzatlidir.</div>
  <div id="5"><sup><a href="https://www.kitobook.com/compare/book/19/95/5/" title="сравнение переводов, параллельные ссылки">5</a></sup> Zotan, xalqlarning hamma xudolari butlardir, Egamiz esa samolarni yaratgandir.</div>
  <div id="6"><sup><a href="https://www.kitobook.com/compare/book/19/95/6/" title="сравнение переводов, параллельные ссылки">6</a></sup> Shuhratu ulug‘vorlik Uning huzuridadir, Qudratu go‘zallik Uning Muqaddas maskanidadir.</div>
  <div id="7"><sup><a href="https://www.kitobook.com/compare/book/19/95/7/" title="сравнение переводов, параллельные ссылки">7</a></sup> Egamizga hamdlar ayting, ey zamin xalqlari! Egamizning qudratiyu shuhratiga hamdlar o‘qing!</div>
  <div id="8"><sup><a href="https://www.kitobook.com/compare/book/19/95/8/" title="сравнение переводов, параллельные ссылки">8</a></sup> Egamizning sharafiga hamdlar o‘qing! Nazrlar keltirib, Uning hovlisiga kiring!</div>
  <div id="9"><sup><a href="https://www.kitobook.com/compare/book/19/95/9/" title="сравнение переводов, параллельные ссылки">9</a></sup> Muqaddas libosda Egamizga sajda qiling! Ey zamin ahli, Uning oldida titrab turing!</div>
  <div id="10"><sup><a href="https://www.kitobook.com/compare/book/19/95/10/" title="сравнение переводов, параллельные ссылки">10</a></sup> Elatlar orasida aytingki: “Egamiz shohdir! Olam mustahkam o‘rnashgan, hech qachon tebranmaydi, U xalqlarni haqqoniy hukm qilar.”</div>
  <div id="11"><sup><a href="https://www.kitobook.com/compare/book/19/95/11/" title="сравнение переводов, параллельные ссылки">11</a></sup> Samolar shod bo‘lsin, zamin quvonsin, Dengizu undagi hamma jonzot guvullasin.</div>
  <div id="12"><sup><a href="https://www.kitobook.com/compare/book/19/95/12/" title="сравнение переводов, параллельные ссылки">12</a></sup> Dalalaru undagi har narsa sevinch ila jo‘shsin, Shunda o‘rmondagi hamma daraxt shodlikdan qo‘shiq aytsin.</div>
  <div id="13"><sup><a href="https://www.kitobook.com/compare/book/19/95/13/" title="сравнение переводов, параллельные ссылки">13</a></sup> Egamiz oldida ular qo‘shiq aytar, ana, U kelayotir, Zaminni boshqarmoq uchun U kelayotir, Olamni adolat ila U boshqarar, Xalqlarni O‘z haqiqati ila boshqarar.</div>
</div>