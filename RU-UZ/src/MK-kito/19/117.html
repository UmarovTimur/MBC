<div itemprop="articleBody" class="text">
  <div id="1"><sup><a href="https://www.kitobook.com/compare/book/19/117/1/" title="сравнение переводов, параллельные ссылки">1</a></sup> Egamizga shukrona ayting, U yaxshidir, Uning sodiq sevgisi abadiydir.</div>
  <div id="2"><sup><a href="https://www.kitobook.com/compare/book/19/117/2/" title="сравнение переводов, параллельные ссылки">2</a></sup> Isroil xalqi shunday aytsin: “Uning sodiq sevgisi abadiydir.”</div>
  <div id="3"><sup><a href="https://www.kitobook.com/compare/book/19/117/3/" title="сравнение переводов, параллельные ссылки">3</a></sup> Horun avlodi shunday aytsin: “Uning sodiq sevgisi abadiydir.”</div>
  <div id="4"><sup><a href="https://www.kitobook.com/compare/book/19/117/4/" title="сравнение переводов, параллельные ссылки">4</a></sup> Egamizdan qo‘rqqanlar shunday aytsin: “Uning sodiq sevgisi abadiydir.”</div>
  <div id="5"><sup><a href="https://www.kitobook.com/compare/book/19/117/5/" title="сравнение переводов, параллельные ссылки">5</a></sup> Kulfatda qolganimda Egamga iltijo qildim, Javob berib, U meni ozod qildi.</div>
  <div id="6"><sup><a href="https://www.kitobook.com/compare/book/19/117/6/" title="сравнение переводов, параллельные ссылки">6</a></sup> Egam men bilan birga, shu bois qo‘rqmayman. Insonlar menga nima qila oladi?!</div>
  <div id="7"><sup><a href="https://www.kitobook.com/compare/book/19/117/7/" title="сравнение переводов, параллельные ссылки">7</a></sup> Egam men bilan birga, U menga madad beradi, Ko‘zlarim dushmanlarim mag‘lubiyatini ko‘radi.</div>
  <div id="8"><sup><a href="https://www.kitobook.com/compare/book/19/117/8/" title="сравнение переводов, параллельные ссылки">8</a></sup> Insondan umid qilgandan ko‘ra, Egamizdan panoh izlash yaxshidir.</div>
  <div id="9"><sup><a href="https://www.kitobook.com/compare/book/19/117/9/" title="сравнение переводов, параллельные ссылки">9</a></sup> Shahzodalardan umid qilgandan ko‘ra, Egamizdan panoh izlash yaxshidir.</div>
  <div id="10"><sup><a href="https://www.kitobook.com/compare/book/19/117/10/" title="сравнение переводов, параллельные ссылки">10</a></sup> Dushman xalqlar o‘rab olgan atrofimni, Egamning qudrati bilan ularni uloqtirdim.</div>
  <div id="11"><sup><a href="https://www.kitobook.com/compare/book/19/117/11/" title="сравнение переводов, параллельные ссылки">11</a></sup> Har tarafdan o‘rab, menga hujum qilgandi, Egamning qudrati bilan ularni uloqtirdim.</div>
  <div id="12"><sup><a href="https://www.kitobook.com/compare/book/19/117/12/" title="сравнение переводов, параллельные ссылки">12</a></sup> Atrofimni arilarday o‘rab oldilar, Tikan alangasiday lov etdilar–da, o‘chdilar, Egamning qudrati bilan ularni uloqtirdim.</div>
  <div id="13"><sup><a href="https://www.kitobook.com/compare/book/19/117/13/" title="сравнение переводов, параллельные ссылки">13</a></sup> Meni qattiq turtganlarida, yiqilayozdim, Egam menga madad berdi.</div>
  <div id="14"><sup><a href="https://www.kitobook.com/compare/book/19/117/14/" title="сравнение переводов, параллельные ссылки">14</a></sup> Egam mening kuch–qudratimdir, U mening qutqaruvchimdir.</div>
  <div id="15"><sup><a href="https://www.kitobook.com/compare/book/19/117/15/" title="сравнение переводов, параллельные ссылки">15</a></sup> Solihlarning chodirlarida Shodlik, zafar qo‘shiqlari jaranglaydi: “Egamizning o‘ng qo‘li mag‘lub qiladi.</div>
  <div id="16"><sup><a href="https://www.kitobook.com/compare/book/19/117/16/" title="сравнение переводов, параллельные ссылки">16</a></sup> Egamizning o‘ng qo‘li baland ko‘tariladi, Ha, Egamizning o‘ng qo‘li mag‘lub qiladi.”</div>
  <div id="17"><sup><a href="https://www.kitobook.com/compare/book/19/117/17/" title="сравнение переводов, параллельные ссылки">17</a></sup> Men o‘lmayman. Ha, men yashayman, Egamning ishlarini naql qilaman.</div>
  <div id="18"><sup><a href="https://www.kitobook.com/compare/book/19/117/18/" title="сравнение переводов, параллельные ссылки">18</a></sup> Egam meni qattiq jazoladi, Lekin o‘lishimga yo‘l qo‘ymadi.</div>
  <div id="19"><sup><a href="https://www.kitobook.com/compare/book/19/117/19/" title="сравнение переводов, параллельные ссылки">19</a></sup> Adolat darvozalarini menga ochinglar, Toki men darvozadan kirib, Egamga shukronalar aytayin.</div>
  <div id="20"><sup><a href="https://www.kitobook.com/compare/book/19/117/20/" title="сравнение переводов, параллельные ссылки">20</a></sup> Bu Egamizning darvozasidir, Solihlar shu darvozadan kirsin.</div>
  <div id="21"><sup><a href="https://www.kitobook.com/compare/book/19/117/21/" title="сравнение переводов, параллельные ссылки">21</a></sup> Ey Egam, ibodatimga javob berganing uchun, Mening najotkorim bo‘lganing uchun Senga shukrona aytaman.</div>
  <div id="22"><sup><a href="https://www.kitobook.com/compare/book/19/117/22/" title="сравнение переводов, параллельные ссылки">22</a></sup> Binokorlar rad etgan tosh Binoning tamal toshi bo‘ldi.</div>
  <div id="23"><sup><a href="https://www.kitobook.com/compare/book/19/117/23/" title="сравнение переводов, параллельные ссылки">23</a></sup> Bu Egamizning qilgan ishidir, Ko‘z oldimizdagi ajoyibotdir.</div>
  <div id="24"><sup><a href="https://www.kitobook.com/compare/book/19/117/24/" title="сравнение переводов, параллельные ссылки">24</a></sup> Egamiz yaratgan kundir bu, Bu kunda shod bo‘lib, sevinaylik.</div>
  <div id="25"><sup><a href="https://www.kitobook.com/compare/book/19/117/25/" title="сравнение переводов, параллельные ссылки">25</a></sup> Najot ber bizga, yolvoramiz, ey Egam! Yolvoramiz, omad ber bizga, ey Egam!</div>
  <div id="26"><sup><a href="https://www.kitobook.com/compare/book/19/117/26/" title="сравнение переводов, параллельные ссылки">26</a></sup> Egamiz nomi bilan keladigan zot baraka topsin, Egamiz uyidan turib, seni duo qilamiz.</div>
  <div id="27"><sup><a href="https://www.kitobook.com/compare/book/19/117/27/" title="сравнение переводов, параллельные ссылки">27</a></sup> Egamiz Xudodir, U bizga nur bergan. Bayram nishonlashni boshlang! Palma shoxlarini olib, qurbongoh oldiga boring.</div>
  <div id="28"><sup><a href="https://www.kitobook.com/compare/book/19/117/28/" title="сравнение переводов, параллельные ссылки">28</a></sup> Sen Xudoyimsan, Senga shukr aytaman, Sen Xudoyimsan, Seni ulug‘layman.</div>
  <div id="29"><sup><a href="https://www.kitobook.com/compare/book/19/117/29/" title="сравнение переводов, параллельные ссылки">29</a></sup> Egamizga shukrona ayting, U yaxshidir, Uning sodiq sevgisi abadiydir.</div>
</div>