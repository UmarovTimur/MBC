<div itemprop="articleBody" class="text">
  <div id="1"><sup><a href="https://www.kitobook.com/compare/book/19/33/1/" title="сравнение переводов, параллельные ссылки">1</a></sup> Abumalek oldida o‘zini telbalikka solib, uning huzuridan quvilgan paytda Dovudning aytgan sanosi.</div>
  <div id="2"><sup><a href="https://www.kitobook.com/compare/book/19/33/2/" title="сравнение переводов, параллельные ссылки">2</a></sup> Har doim Egamni olqishlayman, Uning madhi tilimdan aslo tushmaydi.</div>
  <div id="3"><sup><a href="https://www.kitobook.com/compare/book/19/33/3/" title="сравнение переводов, параллельные ссылки">3</a></sup> Egam bois jonim faxrlanadi, Mazlum eshitib, shod bo‘lsin.</div>
  <div id="4"><sup><a href="https://www.kitobook.com/compare/book/19/33/4/" title="сравнение переводов, параллельные ссылки">4</a></sup> Men bilan birga ulug‘lang Egamni, Birgalikda sharaflaylik Uni.</div>
  <div id="5"><sup><a href="https://www.kitobook.com/compare/book/19/33/5/" title="сравнение переводов, параллельные ссылки">5</a></sup> Egamga yuz burdim, U javob berdi, Hamma qo‘rquvlardan U xalos qildi.</div>
  <div id="6"><sup><a href="https://www.kitobook.com/compare/book/19/33/6/" title="сравнение переводов, параллельные ссылки">6</a></sup> Egamizdan umid qilganlarning yuzlarida nur, Ularning yuzlari aslo shuvut bo‘lmaydi.</div>
  <div id="7"><sup><a href="https://www.kitobook.com/compare/book/19/33/7/" title="сравнение переводов, параллельные ссылки">7</a></sup> Bu bechora iltijosin Egamiz eshitdi, Barcha uqubatlardan uni qutqardi.</div>
  <div id="8"><sup><a href="https://www.kitobook.com/compare/book/19/33/8/" title="сравнение переводов, параллельные ссылки">8</a></sup> Egamizdan qo‘rqqanlarning atrofida Egamizning farishtasi qarorgoh qurib, Ularga najot baxsh etadi.</div>
  <div id="9"><sup><a href="https://www.kitobook.com/compare/book/19/33/9/" title="сравнение переводов, параллельные ссылки">9</a></sup> Egamizning muruvvatini tatib ko‘r, Egamiz yaxshidir, bilib ol. Naqadar baxtlidir Unda panoh topganlar.</div>
  <div id="10"><sup><a href="https://www.kitobook.com/compare/book/19/33/10/" title="сравнение переводов, параллельные ссылки">10</a></sup> Ey taqvodorlar, Egamizdan qo‘rqing. Undan qo‘rqqanlar aslo muhtojlik ko‘rmas.</div>
  <div id="11"><sup><a href="https://www.kitobook.com/compare/book/19/33/11/" title="сравнение переводов, параллельные ссылки">11</a></sup> Hatto yirtqich shervachchalar ovqatsiz, Ular ochlikdan azob chekadi. Egamizga yuz burganlardan esa Farovonlik ayrilmaydi.</div>
  <div id="12"><sup><a href="https://www.kitobook.com/compare/book/19/33/12/" title="сравнение переводов, параллельные ссылки">12</a></sup> Keling, ey bolalar, tinglangiz meni, O‘rgatayin men Egamizdan qo‘rqishni.</div>
  <div id="13"><sup><a href="https://www.kitobook.com/compare/book/19/33/13/" title="сравнение переводов, параллельные ссылки">13</a></sup> Hayotdan zavqlanishni, Baxtli uzoq umr ko‘rishni istaysizmi?</div>
  <div id="14"><sup><a href="https://www.kitobook.com/compare/book/19/33/14/" title="сравнение переводов, параллельные ссылки">14</a></sup> Demak, tilingizni yomon so‘zlardan tiying, Og‘zingizni yolg‘on gaplardan asrang.</div>
  <div id="15"><sup><a href="https://www.kitobook.com/compare/book/19/33/15/" title="сравнение переводов, параллельные ссылки">15</a></sup> Yomonlikdan qayting, yaxshilik qiling, Tinchlik istang, ha, tinchlik payida bo‘ling.</div>
  <div id="16"><sup><a href="https://www.kitobook.com/compare/book/19/33/16/" title="сравнение переводов, параллельные ссылки">16</a></sup> Egamiz solihlarni kuzatib turadi, Ularning nolasini Egamiz eshitadi.</div>
  <div id="17"><sup><a href="https://www.kitobook.com/compare/book/19/33/17/" title="сравнение переводов, параллельные ссылки">17</a></sup> Badkirdorlardan esa yuz o‘giradi, Ularning xotirasini yer yuzidan o‘chiradi.</div>
  <div id="18"><sup><a href="https://www.kitobook.com/compare/book/19/33/18/" title="сравнение переводов, параллельные ссылки">18</a></sup> Taqvodorlar yolvoradi, Egamiz eshitadi, Barcha balolardan ularni Egamiz qutqaradi.</div>
  <div id="19"><sup><a href="https://www.kitobook.com/compare/book/19/33/19/" title="сравнение переводов, параллельные ссылки">19</a></sup> Ko‘ngli cho‘kkanlarga Egamiz yaqindir, Ruhan ezilganlarni U qutqaradi.</div>
  <div id="20"><sup><a href="https://www.kitobook.com/compare/book/19/33/20/" title="сравнение переводов, параллельные ссылки">20</a></sup> Solihlarning qayg‘ulari ko‘p bo‘lsa, Hamma qayg‘ulardan Egamiz xalos qilar.</div>
  <div id="21"><sup><a href="https://www.kitobook.com/compare/book/19/33/21/" title="сравнение переводов, параллельные ссылки">21</a></sup> Ularning o‘zini Egamiz saqlaydi, Bironta ham suyagi sindirilmaydi.</div>
  <div id="22"><sup><a href="https://www.kitobook.com/compare/book/19/33/22/" title="сравнение переводов, параллельные ссылки">22</a></sup> O‘z yovuzligi fosiqqa o‘lim keltiradi, Solihdan nafratlangan mahkum bo‘ladi.</div>
  <div id="23"><sup><a href="https://www.kitobook.com/compare/book/19/33/23/" title="сравнение переводов, параллельные ссылки">23</a></sup> Egamiz O‘z qullarining hayotini qutqaradi, Egamizda panoh topuvchilar mahkum bo‘lmaydi.</div>
</div>