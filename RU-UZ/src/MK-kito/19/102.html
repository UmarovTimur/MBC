<div itemprop="articleBody" class="text">
  <div id="1"><sup><a href="https://www.kitobook.com/compare/book/19/102/1/" title="сравнение переводов, параллельные ссылки">1</a></sup> Dovud sanosi. Egamizni olqishlagin, ey jonim, Uning muqaddas nomini olqishla, ey vujudim!</div>
  <div id="2"><sup><a href="https://www.kitobook.com/compare/book/19/102/2/" title="сравнение переводов, параллельные ссылки">2</a></sup> Egamizni olqishlagin, ey jonim, U qilgan hamma yaxshiliklarini unutma!</div>
  <div id="3"><sup><a href="https://www.kitobook.com/compare/book/19/102/3/" title="сравнение переводов, параллельные ссылки">3</a></sup> Hamma gunohlarimni U kechiradi, Barcha xastaliklarimga U shifo beradi.</div>
  <div id="4"><sup><a href="https://www.kitobook.com/compare/book/19/102/4/" title="сравнение переводов, параллельные ссылки">4</a></sup> Meni qabrdan U qutqaradi, Sevgi, shafqat ila menga toj kiygizadi.</div>
  <div id="5"><sup><a href="https://www.kitobook.com/compare/book/19/102/5/" title="сравнение переводов, параллельные ссылки">5</a></sup> Hayotimni ne’mat ila U qondiradi, Yoshligim burgutnikiday qilib yangilandi.</div>
  <div id="6"><sup><a href="https://www.kitobook.com/compare/book/19/102/6/" title="сравнение переводов, параллельные ссылки">6</a></sup> Egamiz to‘g‘ri ish qiladi, Mazlumlarga adolat qiladi.</div>
  <div id="7"><sup><a href="https://www.kitobook.com/compare/book/19/102/7/" title="сравнение переводов, параллельные ссылки">7</a></sup> O‘z yo‘llarini U Musoga ma’lum qilgan, Ishlarini Isroil xalqiga namoyon etgan.</div>
  <div id="8"><sup><a href="https://www.kitobook.com/compare/book/19/102/8/" title="сравнение переводов, параллельные ссылки">8</a></sup> Egamiz rahmdil, inoyatlidir, Jahli tez chiqmaydi, sodiq sevgisi mo‘ldir.</div>
  <div id="9"><sup><a href="https://www.kitobook.com/compare/book/19/102/9/" title="сравнение переводов, параллельные ссылки">9</a></sup> U doimo bizni ayblamaydi, Yoki to abad g‘azabini sochmaydi.</div>
  <div id="10"><sup><a href="https://www.kitobook.com/compare/book/19/102/10/" title="сравнение переводов, параллельные ссылки">10</a></sup> Bizni U gunohlarimizga qarab jazolamas, Yomonliklarimizga qarab qaytarmas.</div>
  <div id="11"><sup><a href="https://www.kitobook.com/compare/book/19/102/11/" title="сравнение переводов, параллельные ссылки">11</a></sup> Samolar zamindan naqadar balanddir! Egamizning sodiq sevgisi ham Undan qo‘rqqanlarga shunday yuksakdir!</div>
  <div id="12"><sup><a href="https://www.kitobook.com/compare/book/19/102/12/" title="сравнение переводов, параллельные ссылки">12</a></sup> Sharq g‘arbdan qanchalik uzoq bo‘lsa, Gunohlarimizni bizdan shu qadar uzoq qiladi.</div>
  <div id="13"><sup><a href="https://www.kitobook.com/compare/book/19/102/13/" title="сравнение переводов, параллельные ссылки">13</a></sup> Ota bolalariga shafqat qilganday, Egamiz O‘zidan qo‘rqqanlarga rahm qiladi.</div>
  <div id="14"><sup><a href="https://www.kitobook.com/compare/book/19/102/14/" title="сравнение переводов, параллельные ссылки">14</a></sup> Biz qanday yasalganimizni U biladi, Biz tuproq ekanimizni U yodida tutadi.</div>
  <div id="15"><sup><a href="https://www.kitobook.com/compare/book/19/102/15/" title="сравнение переводов, параллельные ссылки">15</a></sup> Insonmiz, maysaga o‘xshar umrimiz, Dasht guliga o‘xshab gullaymiz.</div>
  <div id="16"><sup><a href="https://www.kitobook.com/compare/book/19/102/16/" title="сравнение переводов, параллельные ссылки">16</a></sup> Shamol esar, maysa yo‘q bo‘lar, Uni o‘z joyi eslamay qo‘yar.</div>
  <div id="17"><sup><a href="https://www.kitobook.com/compare/book/19/102/17/" title="сравнение переводов, параллельные ссылки">17</a></sup> Ammo Egamizning sodiq sevgisi Abadulabad Undan qo‘rqqanlar bilan birgadir! Uning sodiqligi esa ularning nasliga o‘tadi.</div>
  <div id="18"><sup><a href="https://www.kitobook.com/compare/book/19/102/18/" title="сравнение переводов, параллельные ссылки">18</a></sup> Ha, Egamizning sadoqati Uning ahdiga rioya qilganlaru Uning amrlariga sadoqat ila itoat etganlar bilan birgadir.</div>
  <div id="19"><sup><a href="https://www.kitobook.com/compare/book/19/102/19/" title="сравнение переводов, параллельные ссылки">19</a></sup> Egamiz taxtini o‘rnatgandir samoda, Uning shohligi hukmrondir hamma yerda.</div>
  <div id="20"><sup><a href="https://www.kitobook.com/compare/book/19/102/20/" title="сравнение переводов, параллельные ссылки">20</a></sup> Egamizni olqishlang, ey Uning farishtalari, Uning amrini ijro qiluvchi bahodirlar, Uning so‘zlariga itoat etuvchilar!</div>
  <div id="21"><sup><a href="https://www.kitobook.com/compare/book/19/102/21/" title="сравнение переводов, параллельные ссылки">21</a></sup> Ey Egamizning samoviy lashkarlari! Uning irodasini ijro etuvchi xizmatkorlari! Egamizni olqishlang!</div>
  <div id="22"><sup><a href="https://www.kitobook.com/compare/book/19/102/22/" title="сравнение переводов, параллельные ссылки">22</a></sup> Ey Egamiz yaratganlarning hammasi! U hukmron bo‘lgan har bir joyda Uni olqishlanglar! Ey jonim! Egamizni olqishla!</div>
</div>