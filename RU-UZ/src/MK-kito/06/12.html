<div itemprop="articleBody" class="text">
  <div id="1"><sup><a href="https://www.kitobook.com/compare/book/06/12/1/" title="сравнение переводов, параллельные ссылки">1</a></sup> Muso boshchiligida Isroil xalqi Iordan daryosining sharqida bo‘lgan shohlarni mag‘lub qilib, ularning yerlarini egallab olgan edi. Bu shohlar janubdagi Arnon soyligidan shimoldagi Xermon tog‘igacha bo‘lgan yerlarda hukmronlik qilgan edi. Ularning yerlari Iordan vodiysining sharqidagi barcha yerlarni o‘z ichiga olar edi.</div>
  <div id="2"><sup><a href="https://www.kitobook.com/compare/book/06/12/2/" title="сравнение переводов, параллельные ссылки">2</a></sup> Isroil xalqi mag‘lub qilgan shohlardan biri Amor xalqining shohi Sixo‘n edi. U Xashbon shahrida yashagan edi. Uning shohligi Arnon soyligining chetida joylashgan Aror shahrini va o‘sha soylikning o‘rtasidan to Yavoq daryosigacha cho‘zilgan joylarni, ya’ni Giladning yarmini o‘z ichiga olar edi. Yavoq daryosi Ommon xalqi yerining chegarasi edi.</div>
  <div id="3"><sup><a href="https://www.kitobook.com/compare/book/06/12/3/" title="сравнение переводов, параллельные ссылки">3</a></sup> Sixo‘n Iordan vodiysining sharq tomonida ham hukmronlik qilgan edi. Bu hudud shimol tomondagi Jalila ko‘lining g‘arbiy qirg‘oqlarigacha, janub tomondagi O‘lik dengizgacha, Bayt–Yashimo‘tdan Fisgax tog‘ tizmasining yon bag‘irlarigacha bo‘lgan joylarni o‘z ichiga olar edi.</div>
  <div id="4"><sup><a href="https://www.kitobook.com/compare/book/06/12/4/" title="сравнение переводов, параллельные ссылки">4</a></sup> Mag‘lub bo‘lgan Bashan shohi O‘g o‘z shaharlari Ashtaro‘t va Edreyda yashardi. U Rafa xalqining qolganlaridan biri edi.</div>
  <div id="5"><sup><a href="https://www.kitobook.com/compare/book/06/12/5/" title="сравнение переводов, параллельные ссылки">5</a></sup> Uning shohligi shimoldagi Xermon tog‘igacha, sharqdagi Salko shahrigacha cho‘zilib, g‘arbdagi Gashur va Maxo shohliklarining chegaralarigacha yetib borgan Bashan yerlarini ham o‘z ichiga olgan edi. Bu shohlik yana Giladning shimoliy yarmini ham o‘z ichiga olib, Xashbon shohi Sixo‘n hududi chegarasigacha yetib borardi.</div>
  <div id="6"><sup><a href="https://www.kitobook.com/compare/book/06/12/6/" title="сравнение переводов, параллельные ссылки">6</a></sup> Egamizning quli Muso va Isroil xalqi mana shu ikki shohni mag‘lub qilib, ularning yerlarini egallab olishgan edi. Muso shu yerlarni Ruben, Gad qabilalari va Manashe qabilasining yarmiga mulk qilib bergan edi.</div>
  <div id="7"><sup><a href="https://www.kitobook.com/compare/book/06/12/7/" title="сравнение переводов, параллельные ссылки">7</a></sup> Iordanning g‘arbida — shimoldagi Lubnon vodiysida joylashgan Baal–Gaddan tortib, janubdagi Seir yonida joylashgan Xalak tog‘igacha bo‘lgan joylarda yashagan shohlarni Isroil xalqi Yoshua boshchiligida mag‘lub qildi. O‘sha shohlarning yerlarini Yoshua Isroil qabilalariga mulk qilib bo‘lib berdi.</div>
  <div id="8"><sup><a href="https://www.kitobook.com/compare/book/06/12/8/" title="сравнение переводов, параллельные ссылки">8</a></sup> Qirlarni, g‘arbdagi qirlar etaklarini, Iordan vodiysiyu uning g‘arbidagi qir yon bag‘irlarini, Yahudo adirlaridagi va Nagav cho‘lidagi yerlarni bo‘lib berdi. Bu yerlarda Xet, Amor, Kan’on, Pariz, Xiv va Yobus xalqlari yashashardi. Isroil xalqi mag‘lub qilgan shohlar quyidagilardir:</div>
  <div id="9"><sup><a href="https://www.kitobook.com/compare/book/06/12/9/" title="сравнение переводов, параллельные ссылки">9</a></sup> Yerixo shohi, Baytilning yonidagi Ay shohi,</div>
  <div id="10"><sup><a href="https://www.kitobook.com/compare/book/06/12/10/" title="сравнение переводов, параллельные ссылки">10</a></sup> Quddus shohi, Xevron shohi,</div>
  <div id="11"><sup><a href="https://www.kitobook.com/compare/book/06/12/11/" title="сравнение переводов, параллельные ссылки">11</a></sup> Yarmut shohi, Laxish shohi,</div>
  <div id="12"><sup><a href="https://www.kitobook.com/compare/book/06/12/12/" title="сравнение переводов, параллельные ссылки">12</a></sup> Eglon shohi, Gezer shohi,</div>
  <div id="13"><sup><a href="https://www.kitobook.com/compare/book/06/12/13/" title="сравнение переводов, параллельные ссылки">13</a></sup> Davir shohi, Geder shohi,</div>
  <div id="14"><sup><a href="https://www.kitobook.com/compare/book/06/12/14/" title="сравнение переводов, параллельные ссылки">14</a></sup> Xo‘rmax shohi, Arod shohi,</div>
  <div id="15"><sup><a href="https://www.kitobook.com/compare/book/06/12/15/" title="сравнение переводов, параллельные ссылки">15</a></sup> Libna shohi, Adullam shohi,</div>
  <div id="16"><sup><a href="https://www.kitobook.com/compare/book/06/12/16/" title="сравнение переводов, параллельные ссылки">16</a></sup> Makkedo shohi, Baytil shohi,</div>
  <div id="17"><sup><a href="https://www.kitobook.com/compare/book/06/12/17/" title="сравнение переводов, параллельные ссылки">17</a></sup> Tappux shohi, Xafer shohi,</div>
  <div id="18"><sup><a href="https://www.kitobook.com/compare/book/06/12/18/" title="сравнение переводов, параллельные ссылки">18</a></sup> Ofoq shohi, Sharon shohi,</div>
  <div id="19"><sup><a href="https://www.kitobook.com/compare/book/06/12/19/" title="сравнение переводов, параллельные ссылки">19</a></sup> Madon shohi, Xazor shohi,</div>
  <div id="20"><sup><a href="https://www.kitobook.com/compare/book/06/12/20/" title="сравнение переводов, параллельные ссылки">20</a></sup> Shimron–Maron shohi, Axshof shohi,</div>
  <div id="21"><sup><a href="https://www.kitobook.com/compare/book/06/12/21/" title="сравнение переводов, параллельные ссылки">21</a></sup> Tanax shohi, Maxido‘ shohi,</div>
  <div id="22"><sup><a href="https://www.kitobook.com/compare/book/06/12/22/" title="сравнение переводов, параллельные ссылки">22</a></sup> Kedesh shohi, Karmildagi Yoxnayom shohi,</div>
  <div id="23"><sup><a href="https://www.kitobook.com/compare/book/06/12/23/" title="сравнение переводов, параллельные ссылки">23</a></sup> Nafo‘t–Do‘rdagi Do‘r shohi, Gilgaldagi Go‘yim shohi,</div>
  <div id="24"><sup><a href="https://www.kitobook.com/compare/book/06/12/24/" title="сравнение переводов, параллельные ссылки">24</a></sup> Tirza shohi. Isroil xalqi hammasi bo‘lib o‘ttiz bitta shohni mag‘lub qildi.</div>
</div>