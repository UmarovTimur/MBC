<div itemprop="articleBody" class="text">
  <div id="1"><sup><a href="https://www.kitobook.com/compare/book/20/06/1/" title="сравнение переводов, параллельные ссылки">1</a></sup> O‘g‘lim, o‘zgaga kafillik qilib, begona bilan ahdlashgan bo‘lsang,</div>
  <div id="2"><sup><a href="https://www.kitobook.com/compare/book/20/06/2/" title="сравнение переводов, параллельные ссылки">2</a></sup> O‘z tilingdan ilinib, so‘zlaring tuzoqqa yetaklagan bo‘lsa,</div>
  <div id="3"><sup><a href="https://www.kitobook.com/compare/book/20/06/3/" title="сравнение переводов, параллельные ссылки">3</a></sup> o‘g‘lim, o‘zganing qo‘liga tushib qolibsan, o‘zingni qutqar, bor, tiz cho‘kib yolvor.</div>
  <div id="4"><sup><a href="https://www.kitobook.com/compare/book/20/06/4/" title="сравнение переводов, параллельные ссылки">4</a></sup> Ko‘zlaringga na uyqu, na mizg‘ish ber.</div>
  <div id="5"><sup><a href="https://www.kitobook.com/compare/book/20/06/5/" title="сравнение переводов, параллельные ссылки">5</a></sup> Ovchidan qochgan ohu kabi, bedanavoz qo‘lidan qochgan bedanaday o‘zingni qutqar.</div>
  <div id="6"><sup><a href="https://www.kitobook.com/compare/book/20/06/6/" title="сравнение переводов, параллельные ссылки">6</a></sup> Ey, tanbal, chumolilarga bir qara, ularning xatti–harakatlarini ko‘rib dono bo‘l.</div>
  <div id="7"><sup><a href="https://www.kitobook.com/compare/book/20/06/7/" title="сравнение переводов, параллельные ссылки">7</a></sup> Ularning na rahbari, na nazoratchisi, na hukmdori bor.</div>
  <div id="8"><sup><a href="https://www.kitobook.com/compare/book/20/06/8/" title="сравнение переводов, параллельные ссылки">8</a></sup> Lekin ular yozda oziq to‘playdi, o‘rim paytida esa don–dun yig‘ishadi.</div>
  <div id="9"><sup><a href="https://www.kitobook.com/compare/book/20/06/9/" title="сравнение переводов, параллельные ссылки">9</a></sup> Sen–chi, tanbal, qachongacha uxlaysan?! Qachon o‘rningdan turasan?</div>
  <div id="10"><sup><a href="https://www.kitobook.com/compare/book/20/06/10/" title="сравнение переводов, параллельные ссылки">10</a></sup> “Biroz uxlay, bir mizg‘ib olay, yonboshlab birpas dam olay”, — deysan.</div>
  <div id="11"><sup><a href="https://www.kitobook.com/compare/book/20/06/11/" title="сравнение переводов, параллельные ссылки">11</a></sup> Shuning uchun qashshoqlik yo‘lto‘sarday, muhtojlik esa qaroqchiday ustingga keladi.</div>
  <div id="12"><sup><a href="https://www.kitobook.com/compare/book/20/06/12/" title="сравнение переводов, параллельные ссылки">12</a></sup> Ayyor va nopoklar buzuq so‘zlarni gapirib yuradilar.</div>
  <div id="13"><sup><a href="https://www.kitobook.com/compare/book/20/06/13/" title="сравнение переводов, параллельные ссылки">13</a></sup> Ko‘z qisadilar, oyoq–qo‘llari bilan imo–ishora qiladilar.</div>
  <div id="14"><sup><a href="https://www.kitobook.com/compare/book/20/06/14/" title="сравнение переводов, параллельные ссылки">14</a></sup> Yuraklarida doim yovuz niyat qilib, odamlar orasida janjal chiqaradilar.</div>
  <div id="15"><sup><a href="https://www.kitobook.com/compare/book/20/06/15/" title="сравнение переводов, параллельные ссылки">15</a></sup> Shuning uchun to‘satdan ofatga uchraydilar, shifo topmay to‘satdan halok bo‘ladilar.</div>
  <div id="16"><sup><a href="https://www.kitobook.com/compare/book/20/06/16/" title="сравнение переводов, параллельные ссылки">16</a></sup> Olti narsa Egamizga nafratli, yetti narsa jirkanchdir. Bular:</div>
  <div id="17"><sup><a href="https://www.kitobook.com/compare/book/20/06/17/" title="сравнение переводов, параллельные ссылки">17</a></sup> manmanlik nigohi, yolg‘onchi til, begunoh qonni to‘kadigan qo‘llar,</div>
  <div id="18"><sup><a href="https://www.kitobook.com/compare/book/20/06/18/" title="сравнение переводов, параллельные ссылки">18</a></sup> yomon niyatli yurak, yovuzlikka yuguradigan oyoqlar,</div>
  <div id="19"><sup><a href="https://www.kitobook.com/compare/book/20/06/19/" title="сравнение переводов, параллельные ссылки">19</a></sup> yolg‘on gapiradigan soxta guvoh, aka–ukalar orasiga nifoq soluvchilardir.</div>
  <div id="20"><sup><a href="https://www.kitobook.com/compare/book/20/06/20/" title="сравнение переводов, параллельные ссылки">20</a></sup> O‘g‘lim, otang nasihatlariga quloq sol, onang o‘gitlarini rad etma,</div>
  <div id="21"><sup><a href="https://www.kitobook.com/compare/book/20/06/21/" title="сравнение переводов, параллельные ссылки">21</a></sup> ularni doim yuragingda saqla, bo‘yningga taqib ol.</div>
  <div id="22"><sup><a href="https://www.kitobook.com/compare/book/20/06/22/" title="сравнение переводов, параллельные ссылки">22</a></sup> Yurganingda senga yo‘l ko‘rsatadi, uxlaganingda qo‘riqlaydi, uyg‘oqligingda senga gapiradi.</div>
  <div id="23"><sup><a href="https://www.kitobook.com/compare/book/20/06/23/" title="сравнение переводов, параллельные ссылки">23</a></sup> Chunki amrlar — chiroq, tanbeh — hayot yo‘li, pand–nasihatlar esa nurdir.</div>
  <div id="24"><sup><a href="https://www.kitobook.com/compare/book/20/06/24/" title="сравнение переводов, параллельные ссылки">24</a></sup> Ular seni boshqalarning xotinidan, zinokor ayolning shirin so‘zidan saqlaydi.</div>
  <div id="25"><sup><a href="https://www.kitobook.com/compare/book/20/06/25/" title="сравнение переводов, параллельные ссылки">25</a></sup> Yuragingda uning go‘zalligini orzu qilmagin, ko‘zlariga mahliyo bo‘lma.</div>
  <div id="26"><sup><a href="https://www.kitobook.com/compare/book/20/06/26/" title="сравнение переводов, параллельные ссылки">26</a></sup> Fohishaga bittagina non haqi yetarli, ammo zino qiluvchi butun hayotingni oladi.</div>
  <div id="27"><sup><a href="https://www.kitobook.com/compare/book/20/06/27/" title="сравнение переводов, параллельные ссылки">27</a></sup> Kiyimlarni kuydirmasdan qo‘yinga cho‘g‘ solib bo‘ladimi?!</div>
  <div id="28"><sup><a href="https://www.kitobook.com/compare/book/20/06/28/" title="сравнение переводов, параллельные ссылки">28</a></sup> Oyoqni kuydirmasdan cho‘g‘ ustida yurib bo‘ladimi?!</div>
  <div id="29"><sup><a href="https://www.kitobook.com/compare/book/20/06/29/" title="сравнение переводов, параллельные ссылки">29</a></sup> O‘zganing xotini oldiga kirganning ahvoli ham shunday, begona ayolga tekkan jazosiz qolmaydi.</div>
  <div id="30"><sup><a href="https://www.kitobook.com/compare/book/20/06/30/" title="сравнение переводов, параллельные ссылки">30</a></sup> Qorni ochligidan o‘zini to‘ydirish uchun o‘g‘irlik qilsa, odamlar undan nafratlanmaydi.</div>
  <div id="31"><sup><a href="https://www.kitobook.com/compare/book/20/06/31/" title="сравнение переводов, параллельные ссылки">31</a></sup> Lekin qo‘lga tushib qolganda o‘g‘irlangan molining haqini yetti barobar qilib qaytarishi kerak.</div>
  <div id="32"><sup><a href="https://www.kitobook.com/compare/book/20/06/32/" title="сравнение переводов, параллельные ссылки">32</a></sup> Zino qilgan aqlsizdir, o‘zini o‘zi nobud qiladi.</div>
  <div id="33"><sup><a href="https://www.kitobook.com/compare/book/20/06/33/" title="сравнение переводов, параллельные ссылки">33</a></sup> U ko‘p kaltak yeb sharmanda bo‘ladi, bir umrga badnom bo‘ladi.</div>
  <div id="34"><sup><a href="https://www.kitobook.com/compare/book/20/06/34/" title="сравнение переводов, параллельные ссылки">34</a></sup> Chunki rashk erni g‘azablantiradi, er qasos olganda shafqat qilmaydi.</div>
  <div id="35"><sup><a href="https://www.kitobook.com/compare/book/20/06/35/" title="сравнение переводов, параллельные ссылки">35</a></sup> Har qanday hadyani rad etadi, qancha pora bersang olmaydi.</div>
</div>