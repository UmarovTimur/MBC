<div itemprop="articleBody" class="text">
  <div id="1"><sup><a href="https://www.kitobook.com/compare/book/20/01/1/" title="сравнение переводов, параллельные ссылки">1</a></sup> Isroil shohi Dovud o‘g‘li Sulaymonning Hikmatlari.</div>
  <div id="2"><sup><a href="https://www.kitobook.com/compare/book/20/01/2/" title="сравнение переводов, параллельные ссылки">2</a></sup> Bu hikmatlar donolik va nasihatni o‘rgatadi, hikmatli so‘zlarni tushuntiradi,</div>
  <div id="3"><sup><a href="https://www.kitobook.com/compare/book/20/01/3/" title="сравнение переводов, параллельные ссылки">3</a></sup> Aqlli ko‘rsatmalarga, to‘g‘rilik, adolat, odillikka ega qiladi,</div>
  <div id="4"><sup><a href="https://www.kitobook.com/compare/book/20/01/4/" title="сравнение переводов, параллельные ссылки">4</a></sup> Soddalarga idrok, yoshlarga bilim, fahmu farosat beradi.</div>
  <div id="5"><sup><a href="https://www.kitobook.com/compare/book/20/01/5/" title="сравнение переводов, параллельные ссылки">5</a></sup> Donolar tinglab bilimini ko‘paytirsin, idrokli esa yo‘l–yo‘riq olsin.</div>
  <div id="6"><sup><a href="https://www.kitobook.com/compare/book/20/01/6/" title="сравнение переводов, параллельные ссылки">6</a></sup> Bu hikmatlar — matallarni, jumboqlarni, dononing so‘zlarini va topishmoqlarini tushunish uchundir.</div>
  <div id="7"><sup><a href="https://www.kitobook.com/compare/book/20/01/7/" title="сравнение переводов, параллельные ссылки">7</a></sup> Egamizdan qo‘rqish ilmu ma’rifatning boshidir. Donolik va nasihatdan nafratlangan esa nodondir.</div>
  <div id="8"><sup><a href="https://www.kitobook.com/compare/book/20/01/8/" title="сравнение переводов, параллельные ссылки">8</a></sup> O‘g‘lim, otang nasihatlariga quloq sol, onang o‘gitlarini rad etma,</div>
  <div id="9"><sup><a href="https://www.kitobook.com/compare/book/20/01/9/" title="сравнение переводов, параллельные ссылки">9</a></sup> Chunki ular boshingga go‘zal gulchambar, bo‘yningga marjondaydir.</div>
  <div id="10"><sup><a href="https://www.kitobook.com/compare/book/20/01/10/" title="сравнение переводов, параллельные ссылки">10</a></sup> O‘g‘lim, agar gunohkorlar seni yo‘ldan urmoqchi bo‘lsa, bo‘yin berma.</div>
  <div id="11"><sup><a href="https://www.kitobook.com/compare/book/20/01/11/" title="сравнение переводов, параллельные ссылки">11</a></sup> Agar ular: “Kel, bizga qo‘shil, pistirma qo‘yib qon to‘kaylik, aybsizning yo‘lini vajsiz to‘saylik,</div>
  <div id="12"><sup><a href="https://www.kitobook.com/compare/book/20/01/12/" title="сравнение переводов, параллельные ссылки">12</a></sup> do‘zaxga o‘xshab uni tiriklayin o‘z qa’rimizga tortaylik, chuqur kabi butunlayin yutib yuboraylik,</div>
  <div id="13"><sup><a href="https://www.kitobook.com/compare/book/20/01/13/" title="сравнение переводов, параллельные ссылки">13</a></sup> har xil boyliklarni tortib olib, uyimizni o‘lja bilan to‘ldiraylik,</div>
  <div id="14"><sup><a href="https://www.kitobook.com/compare/book/20/01/14/" title="сравнение переводов, параллельные ссылки">14</a></sup> hamma narsa o‘rtada bo‘lsin, hamyonimiz bitta bo‘lsin”, — deb aytsalar,</div>
  <div id="15"><sup><a href="https://www.kitobook.com/compare/book/20/01/15/" title="сравнение переводов, параллельные ссылки">15</a></sup> o‘g‘lim, ularning yo‘lidan yurma, bir qadam ham bosma.</div>
  <div id="16"><sup><a href="https://www.kitobook.com/compare/book/20/01/16/" title="сравнение переводов, параллельные ссылки">16</a></sup> Chunki ular qon to‘kishga tayyordirlar, oyoqlari yovuzlikka shoshiladi.</div>
  <div id="17"><sup><a href="https://www.kitobook.com/compare/book/20/01/17/" title="сравнение переводов, параллельные ссылки">17</a></sup> Qushlarning ko‘zi oldida to‘r qo‘yish foydasizdir.</div>
  <div id="18"><sup><a href="https://www.kitobook.com/compare/book/20/01/18/" title="сравнение переводов, параллельные ссылки">18</a></sup> Yovuzlar o‘zlarining qoni to‘kilishini kutadilar, o‘zlarining jonlarini poylaydilar.</div>
  <div id="19"><sup><a href="https://www.kitobook.com/compare/book/20/01/19/" title="сравнение переводов, параллельные ссылки">19</a></sup> Ochko‘zlik bilan tortib oladiganlarning ahvoli shu! Ular o‘z hayotiga zomin bo‘ladi.</div>
  <div id="20"><sup><a href="https://www.kitobook.com/compare/book/20/01/20/" title="сравнение переводов, параллельные ссылки">20</a></sup> Donolik ko‘chada chaqiradi. Maydonda baland ovoz bilan hayqiradi.</div>
  <div id="21"><sup><a href="https://www.kitobook.com/compare/book/20/01/21/" title="сравнение переводов, параллельные ссылки">21</a></sup> Gavjum ko‘chaning boshida, shahar darvozalarida jar soladi.</div>
  <div id="22"><sup><a href="https://www.kitobook.com/compare/book/20/01/22/" title="сравнение переводов, параллельные ссылки">22</a></sup> “Ey, nodonlar, qachongacha nodon bo‘lib yuraverasiz?! Siz–chi, mazax qiluvchilar, qachongacha mazax qilishdan zavqlanasiz?! Aqlsizlar, qachongacha ilmu ma’rifatdan nafratlanasiz?!</div>
  <div id="23"><sup><a href="https://www.kitobook.com/compare/book/20/01/23/" title="сравнение переводов, параллельные ссылки">23</a></sup> Pand–nasihatlarimga quloq solinglar. Mana, sizlarga ruhimni beraman. So‘zlarimni ochaman.</div>
  <div id="24"><sup><a href="https://www.kitobook.com/compare/book/20/01/24/" title="сравнение переводов, параллельные ссылки">24</a></sup> Lekin sizlarni chaqirganimda rad etdingiz, qo‘llarimni uzatganimda, e’tibor bermadingiz.</div>
  <div id="25"><sup><a href="https://www.kitobook.com/compare/book/20/01/25/" title="сравнение переводов, параллельные ссылки">25</a></sup> Maslahat, pand–nasihatlarimning hech birini qabul qilmadingiz.</div>
  <div id="26"><sup><a href="https://www.kitobook.com/compare/book/20/01/26/" title="сравнение переводов, параллельные ссылки">26</a></sup> Shuning uchun boshingizga falokat kelganda, men ham kulaman. Vahimaga tushganingizda, mazax qilaman.</div>
  <div id="27"><sup><a href="https://www.kitobook.com/compare/book/20/01/27/" title="сравнение переводов, параллельные ссылки">27</a></sup> Vahima bo‘ronday, falokat esa to‘fonday kelganda, kulfatu mashaqqatlar boshga tushganda,</div>
  <div id="28"><sup><a href="https://www.kitobook.com/compare/book/20/01/28/" title="сравнение переводов, параллельные ссылки">28</a></sup> ular meni chaqiradilar, lekin javob bermayman. Ular meni qidiradilar, izlaydilar, lekin topolmaydilar.</div>
  <div id="29"><sup><a href="https://www.kitobook.com/compare/book/20/01/29/" title="сравнение переводов, параллельные ссылки">29</a></sup> Chunki ular ilm–ma’rifatdan nafratlandilar, Egamizdan qo‘rqishni tanlamadilar.</div>
  <div id="30"><sup><a href="https://www.kitobook.com/compare/book/20/01/30/" title="сравнение переводов, параллельные ссылки">30</a></sup> Maslahatlarimni, o‘gitlarimni qabul qilmadilar.</div>
  <div id="31"><sup><a href="https://www.kitobook.com/compare/book/20/01/31/" title="сравнение переводов, параллельные ссылки">31</a></sup> Shuning uchun o‘z qilmishlarining mevasini yeb, pushaymon bo‘lib qoladilar.</div>
  <div id="32"><sup><a href="https://www.kitobook.com/compare/book/20/01/32/" title="сравнение переводов, параллельные ссылки">32</a></sup> Nodonlar yo‘ldan adashib o‘zini o‘ldiradi, aqlsizlarning beg‘amligi esa o‘zlarini halok qiladi.</div>
  <div id="33"><sup><a href="https://www.kitobook.com/compare/book/20/01/33/" title="сравнение переводов, параллельные ссылки">33</a></sup> Lekin menga quloq solganlar osoyishta hayot kechiradi, yomonlikning vahimasidan xalos bo‘ladi.”</div>
</div>