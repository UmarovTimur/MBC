<div itemprop="articleBody" class="text">
  <div id="1"><sup><a href="https://www.kitobook.com/compare/book/20/02/1/" title="сравнение переводов, параллельные ссылки">1</a></sup> O‘g‘lim, nasihatlarimni qabul qilib, amrlarimni yuragingda saqlasang,</div>
  <div id="2"><sup><a href="https://www.kitobook.com/compare/book/20/02/2/" title="сравнение переводов, параллельные ссылки">2</a></sup> Donolikka quloq solib, qalbingni fahm–idrokka ochsang,</div>
  <div id="3"><sup><a href="https://www.kitobook.com/compare/book/20/02/3/" title="сравнение переводов, параллельные ссылки">3</a></sup> Farosatga tashna, idrokka chanqoq bo‘lsang,</div>
  <div id="4"><sup><a href="https://www.kitobook.com/compare/book/20/02/4/" title="сравнение переводов, параллельные ссылки">4</a></sup> Uni kumush izlaganday izlasang, yashirin xazina qidirganday qidirsang,</div>
  <div id="5"><sup><a href="https://www.kitobook.com/compare/book/20/02/5/" title="сравнение переводов, параллельные ссылки">5</a></sup> Egamizdan qo‘rqish nimaligini tushunasan, Xudo kimligini bilasan.</div>
  <div id="6"><sup><a href="https://www.kitobook.com/compare/book/20/02/6/" title="сравнение переводов, параллельные ссылки">6</a></sup> Chunki donolikni Egamiz beradi, bilim va idrok Uning og‘zidan chiqadi.</div>
  <div id="7"><sup><a href="https://www.kitobook.com/compare/book/20/02/7/" title="сравнение переводов, параллельные ссылки">7</a></sup> U to‘g‘ri odam uchun najot saqlaydi, to‘g‘ri yuradiganga O‘zi qalqon bo‘ladi.</div>
  <div id="8"><sup><a href="https://www.kitobook.com/compare/book/20/02/8/" title="сравнение переводов, параллельные ссылки">8</a></sup> Adolatli insonni himoya qiladi, Unga sodiq bo‘lganning yo‘lini qo‘riqlaydi.</div>
  <div id="9"><sup><a href="https://www.kitobook.com/compare/book/20/02/9/" title="сравнение переводов, параллельные ссылки">9</a></sup> Shunda sen to‘g‘rilik, adolat, odillik, ya’ni to‘g‘ri yo‘l nima ekanligini tushunasan.</div>
  <div id="10"><sup><a href="https://www.kitobook.com/compare/book/20/02/10/" title="сравнение переводов, параллельные ссылки">10</a></sup> Chunki yuragingga donolik kiradi, ruhing esa bilimdan zavqlanadi.</div>
  <div id="11"><sup><a href="https://www.kitobook.com/compare/book/20/02/11/" title="сравнение переводов, параллельные ссылки">11</a></sup> Fahm–farosat seni himoya qiladi, aql–idrok esa qo‘riqlaydi.</div>
  <div id="12"><sup><a href="https://www.kitobook.com/compare/book/20/02/12/" title="сравнение переводов, параллельные ссылки">12</a></sup> Yomon yo‘ldan, yovuz gapiradiganlardan asraydi.</div>
  <div id="13"><sup><a href="https://www.kitobook.com/compare/book/20/02/13/" title="сравнение переводов, параллельные ссылки">13</a></sup> Ular to‘g‘ri yo‘lni tashlab, qorong‘ilikda yuradi.</div>
  <div id="14"><sup><a href="https://www.kitobook.com/compare/book/20/02/14/" title="сравнение переводов, параллельные ссылки">14</a></sup> Yomon ishlardan xursand bo‘ladi, yovuzlikdan quvonadi.</div>
  <div id="15"><sup><a href="https://www.kitobook.com/compare/book/20/02/15/" title="сравнение переводов, параллельные ссылки">15</a></sup> Ular yo‘ldan adashgan, so‘qmoqlari esa egridir.</div>
  <div id="16"><sup><a href="https://www.kitobook.com/compare/book/20/02/16/" title="сравнение переводов, параллельные ссылки">16</a></sup> Seni zinokordan, tilyog‘lama buzuq ayoldan saqlasin.</div>
  <div id="17"><sup><a href="https://www.kitobook.com/compare/book/20/02/17/" title="сравнение переводов, параллельные ссылки">17</a></sup> U yoshligidagi umr yo‘ldoshini tashlab, Xudo oldida bergan ahdini buzgan.</div>
  <div id="18"><sup><a href="https://www.kitobook.com/compare/book/20/02/18/" title="сравнение переводов, параллельные ссылки">18</a></sup> Uning uyi o‘limga, yo‘llari esa o‘liklarning oldiga olib boradi.</div>
  <div id="19"><sup><a href="https://www.kitobook.com/compare/book/20/02/19/" title="сравнение переводов, параллельные ссылки">19</a></sup> Uning oldiga borgan qaytib kelmaydi, hayot so‘qmoqlariga yetmaydi.</div>
  <div id="20"><sup><a href="https://www.kitobook.com/compare/book/20/02/20/" title="сравнение переводов, параллельные ссылки">20</a></sup> Shuning uchun yaxshi odamlarning yo‘lidan yurgin, solihlarning yo‘lidan chiqmagin.</div>
  <div id="21"><sup><a href="https://www.kitobook.com/compare/book/20/02/21/" title="сравнение переводов, параллельные ссылки">21</a></sup> Chunki to‘g‘ri odam o‘sha yerda yashaydi, pok odam u yerda qoladi.</div>
  <div id="22"><sup><a href="https://www.kitobook.com/compare/book/20/02/22/" title="сравнение переводов, параллельные ссылки">22</a></sup> Fosiq esa yerdan qirib tashlanadi, vafosiz yo‘q qilinadi.</div>
</div>