<div itemprop="articleBody" class="text">
  <div id="1"><sup><a href="https://www.kitobook.com/compare/book/20/29/1/" title="сравнение переводов, параллельные ссылки">1</a></sup> Tanbeh olsa ham o‘jarligicha qoladigan odam birdaniga halokatga uchraydi, shifo topmaydi.</div>
  <div id="2"><sup><a href="https://www.kitobook.com/compare/book/20/29/2/" title="сравнение переводов, параллельные ссылки">2</a></sup> Solihlar ko‘payganda xalq sevinadi, fosiq hukmron bo‘lganda esa fig‘on chekadi.</div>
  <div id="3"><sup><a href="https://www.kitobook.com/compare/book/20/29/3/" title="сравнение переводов, параллельные ссылки">3</a></sup> Donolikni sevgan o‘g‘il otasini sevintiradi, fohisha bilan aloqada bo‘lgan mol–mulkini barbod qiladi.</div>
  <div id="4"><sup><a href="https://www.kitobook.com/compare/book/20/29/4/" title="сравнение переводов, параллельные ссылки">4</a></sup> Shoh yurtni adolat bilan mustahkamlaydi, sovg‘ani sevadigan esa xarob qiladi.</div>
  <div id="5"><sup><a href="https://www.kitobook.com/compare/book/20/29/5/" title="сравнение переводов, параллельные ссылки">5</a></sup> Do‘stiga xushomad qilgan odam o‘z oyoqlariga tuzoq qo‘yganday bo‘ladi.</div>
  <div id="6"><sup><a href="https://www.kitobook.com/compare/book/20/29/6/" title="сравнение переводов, параллельные ссылки">6</a></sup> Fosiqning gunohi qopqon, solih esa qo‘shiq aytib quvonadi.</div>
  <div id="7"><sup><a href="https://www.kitobook.com/compare/book/20/29/7/" title="сравнение переводов, параллельные ссылки">7</a></sup> Solih ojizning haq–huquqini biladi, fosiqda esa bunday tushuncha ham yo‘q.</div>
  <div id="8"><sup><a href="https://www.kitobook.com/compare/book/20/29/8/" title="сравнение переводов, параллельные ссылки">8</a></sup> Mazax qiluvchilar shaharda to‘polon qiladi, donolar esa g‘azabni tinchlantiradi.</div>
  <div id="9"><sup><a href="https://www.kitobook.com/compare/book/20/29/9/" title="сравнение переводов, параллельные ссылки">9</a></sup> Dono ahmoq bilan sudlashganda, ahmoq achchiqlansa ham, kulsa ham halovat nima bilmaydi.</div>
  <div id="10"><sup><a href="https://www.kitobook.com/compare/book/20/29/10/" title="сравнение переводов, параллельные ссылки">10</a></sup> Qonxo‘r pokdil insondan nafratlanadi, to‘g‘rining jonini olmoqchi bo‘ladi.</div>
  <div id="11"><sup><a href="https://www.kitobook.com/compare/book/20/29/11/" title="сравнение переводов, параллельные ссылки">11</a></sup> Nodon bor jahlini to‘kib soladi, dono esa ichida saqlaydi.</div>
  <div id="12"><sup><a href="https://www.kitobook.com/compare/book/20/29/12/" title="сравнение переводов, параллельные ссылки">12</a></sup> Hukmdor yolg‘onga quloq solsa, barcha xizmatkorlari fosiq bo‘ladi.</div>
  <div id="13"><sup><a href="https://www.kitobook.com/compare/book/20/29/13/" title="сравнение переводов, параллельные ссылки">13</a></sup> Zolim bilan ojizning bir o‘xshashligi bor: ikkoviga ham Egamiz ko‘z nuri bergan.</div>
  <div id="14"><sup><a href="https://www.kitobook.com/compare/book/20/29/14/" title="сравнение переводов, параллельные ссылки">14</a></sup> Shoh kambag‘alni adolat bilan hukm qilsa, uning taxti abadiy mustahkam turadi.</div>
  <div id="15"><sup><a href="https://www.kitobook.com/compare/book/20/29/15/" title="сравнение переводов, параллельные ссылки">15</a></sup> Qamchi bilan nasihat aql beradi, o‘z holiga tashlab qo‘yilgan bola esa onasiga uyat keltiradi.</div>
  <div id="16"><sup><a href="https://www.kitobook.com/compare/book/20/29/16/" title="сравнение переводов, параллельные ссылки">16</a></sup> Fosiq ko‘payganda gunoh ham ko‘payadi, solih esa fosiqning halokatini ko‘radi.</div>
  <div id="17"><sup><a href="https://www.kitobook.com/compare/book/20/29/17/" title="сравнение переводов, параллельные ссылки">17</a></sup> Farzandingga tarbiya ber: u senga orom beradi, qalbingni shodlikka to‘ldiradi.</div>
  <div id="18"><sup><a href="https://www.kitobook.com/compare/book/20/29/18/" title="сравнение переводов, параллельные ссылки">18</a></sup> Vahiy bo‘lmasa el–yurt yo‘ldan ozadi, Xudoning qonuniga amal qilgan baxtlidir!</div>
  <div id="19"><sup><a href="https://www.kitobook.com/compare/book/20/29/19/" title="сравнение переводов, параллельные ссылки">19</a></sup> Qul faqat so‘z bilan tarbiyalanmaydi, so‘zni tushunsa ham amal qilmaydi.</div>
  <div id="20"><sup><a href="https://www.kitobook.com/compare/book/20/29/20/" title="сравнение переводов, параллельные ссылки">20</a></sup> Shoshilib gapiradiganni ko‘rganmisan? Undan ko‘ra, nodonda umid ko‘proq.</div>
  <div id="21"><sup><a href="https://www.kitobook.com/compare/book/20/29/21/" title="сравнение переводов, параллельные ссылки">21</a></sup> Qulni yoshligidan erkalatib o‘stirsa, oqibatda xo‘jayiniga qayg‘u bo‘ladi.</div>
  <div id="22"><sup><a href="https://www.kitobook.com/compare/book/20/29/22/" title="сравнение переводов, параллельные ссылки">22</a></sup> Serjahl odam janjal chiqaradi, serzarda esa ko‘p gunoh qiladi.</div>
  <div id="23"><sup><a href="https://www.kitobook.com/compare/book/20/29/23/" title="сравнение переводов, параллельные ссылки">23</a></sup> Odamning mag‘rurligi uni past qiladi, kamtarin esa izzat–hurmat topadi.</div>
  <div id="24"><sup><a href="https://www.kitobook.com/compare/book/20/29/24/" title="сравнение переводов, параллельные ссылки">24</a></sup> O‘g‘riga sherik bo‘lgan o‘z jonini yomon ko‘radi, u tanbeh eshitsa ham churq etmaydi.</div>
  <div id="25"><sup><a href="https://www.kitobook.com/compare/book/20/29/25/" title="сравнение переводов, параллельные ссылки">25</a></sup> Odamdan qo‘rqish tuzoqqa ilintiradi, Egamizga umid bog‘lagan esa xavf–xatardan xoli bo‘ladi.</div>
  <div id="26"><sup><a href="https://www.kitobook.com/compare/book/20/29/26/" title="сравнение переводов, параллельные ссылки">26</a></sup> Hukmdor marhamatini qidirgan ko‘p, lekin insonni hukm qiladigan Egamizdir.</div>
  <div id="27"><sup><a href="https://www.kitobook.com/compare/book/20/29/27/" title="сравнение переводов, параллельные ссылки">27</a></sup> Fosiq solihga jirkanch, to‘g‘ri yuradigan esa fosiqqa jirkanchdir.</div>
</div>