<div itemprop="articleBody" class="text">
  <div id="1"><sup><a href="https://www.kitobook.com/compare/book/20/08/1/" title="сравнение переводов, параллельные ссылки">1</a></sup> Donolik chorlamaydimi?! Idrok ovozini baland qilib chaqirmaydimi?!</div>
  <div id="2"><sup><a href="https://www.kitobook.com/compare/book/20/08/2/" title="сравнение переводов, параллельные ссылки">2</a></sup> Qir–adirlarda, yo‘l bo‘ylarida, chorrahalarda,</div>
  <div id="3"><sup><a href="https://www.kitobook.com/compare/book/20/08/3/" title="сравнение переводов, параллельные ссылки">3</a></sup> shahar darvozalarida, eshiklar oldida turib jar soladi:</div>
  <div id="4"><sup><a href="https://www.kitobook.com/compare/book/20/08/4/" title="сравнение переводов, параллельные ссылки">4</a></sup> “Ey, insonlar, sizlarni chaqiryapman, odamzodga gapirmoqdaman.</div>
  <div id="5"><sup><a href="https://www.kitobook.com/compare/book/20/08/5/" title="сравнение переводов, параллельные ссылки">5</a></sup> Soddalar, fahm–farosatli bo‘ling, siz, nodonlar, esa idrokli.</div>
  <div id="6"><sup><a href="https://www.kitobook.com/compare/book/20/08/6/" title="сравнение переводов, параллельные ссылки">6</a></sup> Quloq soling, men a’lo gaplarni gapiraman, rostini aytaman.</div>
  <div id="7"><sup><a href="https://www.kitobook.com/compare/book/20/08/7/" title="сравнение переводов, параллельные ссылки">7</a></sup> Chunki tilim haqiqatni gapiradi, fosiqlikdan esa nafratlanadi.</div>
  <div id="8"><sup><a href="https://www.kitobook.com/compare/book/20/08/8/" title="сравнение переводов, параллельные ссылки">8</a></sup> Hamma so‘zlarim to‘g‘ridir, ularda na egrilik, na buzuqlik bor.</div>
  <div id="9"><sup><a href="https://www.kitobook.com/compare/book/20/08/9/" title="сравнение переводов, параллельные ссылки">9</a></sup> Farosatlilarga ravshan, bilim oladiganlarga esa to‘g‘ridir.</div>
  <div id="10"><sup><a href="https://www.kitobook.com/compare/book/20/08/10/" title="сравнение переводов, параллельные ссылки">10</a></sup> Kumush o‘rniga nasihatlarimni, oltin o‘rniga esa ilm–ma’rifatni tanlang.</div>
  <div id="11"><sup><a href="https://www.kitobook.com/compare/book/20/08/11/" title="сравнение переводов, параллельные ссылки">11</a></sup> Chunki donolik qo‘hinurdan a’loroqdir, hech qanday shodlik U bilan tenglasha olmaydi.</div>
  <div id="12"><sup><a href="https://www.kitobook.com/compare/book/20/08/12/" title="сравнение переводов, параллельные ссылки">12</a></sup> Men, Donolik, aql–idrok bilan yashayman, bilim va fahm–farosat mendadir.</div>
  <div id="13"><sup><a href="https://www.kitobook.com/compare/book/20/08/13/" title="сравнение переводов, параллельные ссылки">13</a></sup> Egamizdan qo‘rqish yomonlikdan nafratlanish demakdir. Men mag‘rurlik va manmanlikdan, yovuzlik va buzuq tildan nafratlanaman.</div>
  <div id="14"><sup><a href="https://www.kitobook.com/compare/book/20/08/14/" title="сравнение переводов, параллельные ссылки">14</a></sup> Menda maslahat va haqiqat bor, Men idrokman, quvvatu kuch ham Mendadir.</div>
  <div id="15"><sup><a href="https://www.kitobook.com/compare/book/20/08/15/" title="сравнение переводов, параллельные ссылки">15</a></sup> Shohlar men orqali hukm suradilar, hukmdorlar to‘g‘ri qonunlar chiqaradilar.</div>
  <div id="16"><sup><a href="https://www.kitobook.com/compare/book/20/08/16/" title="сравнение переводов, параллельные ссылки">16</a></sup> Men orqali rahbarlar boshqaradilar, amaldor va barcha odil hakamlar hukm chiqaradilar.</div>
  <div id="17"><sup><a href="https://www.kitobook.com/compare/book/20/08/17/" title="сравнение переводов, параллельные ссылки">17</a></sup> Kim Meni sevsa o‘shani sevaman, astoydil izlaganlar Meni topadilar.</div>
  <div id="18"><sup><a href="https://www.kitobook.com/compare/book/20/08/18/" title="сравнение переводов, параллельные ссылки">18</a></sup> Boylik, shuhrat, bitmas–tuganmas xazina, farovonlik Mendadir.</div>
  <div id="19"><sup><a href="https://www.kitobook.com/compare/book/20/08/19/" title="сравнение переводов, параллельные ссылки">19</a></sup> Mening hosilim toza oltindan ham, tanlangan kumushdan ham yaxshiroq.</div>
  <div id="20"><sup><a href="https://www.kitobook.com/compare/book/20/08/20/" title="сравнение переводов, параллельные ссылки">20</a></sup> Men to‘g‘ri yo‘ldan, adolat so‘qmoqlaridan yuraman.</div>
  <div id="21"><sup><a href="https://www.kitobook.com/compare/book/20/08/21/" title="сравнение переводов, параллельные ссылки">21</a></sup> Meni sevganlar boylikni meros qilib oladilar, ularning xazinasini to‘ldiraman.</div>
  <div id="22"><sup><a href="https://www.kitobook.com/compare/book/20/08/22/" title="сравнение переводов, параллельные ссылки">22</a></sup> Egamiz ishini boshlamasidan oldin, O‘z ishlarining boshida Menga ega edi.</div>
  <div id="23"><sup><a href="https://www.kitobook.com/compare/book/20/08/23/" title="сравнение переводов, параллельные ссылки">23</a></sup> Qadimdayoq, eng boshida, dunyo yaratilmasdan oldin, Men tayinlangan edim.</div>
  <div id="24"><sup><a href="https://www.kitobook.com/compare/book/20/08/24/" title="сравнение переводов, параллельные ссылки">24</a></sup> Tubsiz dengizu, bepoyon ummon, yo birorta buloq ko‘z ochmay turib, Men dunyoga keltirilganman.</div>
  <div id="25"><sup><a href="https://www.kitobook.com/compare/book/20/08/25/" title="сравнение переводов, параллельные ссылки">25</a></sup> Tog‘u tosh, qir–adir barpo bo‘lmasdan oldin Men tavallud topganman.</div>
  <div id="26"><sup><a href="https://www.kitobook.com/compare/book/20/08/26/" title="сравнение переводов, параллельные ссылки">26</a></sup> U hali na yer, na dalalarni, na yerning tuprog‘ini yaratgan edi.</div>
  <div id="27"><sup><a href="https://www.kitobook.com/compare/book/20/08/27/" title="сравнение переводов, параллельные ссылки">27</a></sup> Xudo osmonni yaratganda, bepoyon ummon uzra falakni barpo etganda, Men o‘sha yerda edim.</div>
  <div id="28"><sup><a href="https://www.kitobook.com/compare/book/20/08/28/" title="сравнение переводов, параллельные ссылки">28</a></sup> Osmonga bulutlarni joylab, dengizlarni suv bilan to‘ldirgan chog‘da,</div>
  <div id="29"><sup><a href="https://www.kitobook.com/compare/book/20/08/29/" title="сравнение переводов, параллельные ссылки">29</a></sup> U suv toshib ketmasin deb amr berganda, yerga asos solganda,</div>
  <div id="30"><sup><a href="https://www.kitobook.com/compare/book/20/08/30/" title="сравнение переводов, параллельные ссылки">30</a></sup> Men uning yonida musavvir edim, qoshida kundan–kunga zavqlanib, doimo quvonardim.</div>
  <div id="31"><sup><a href="https://www.kitobook.com/compare/book/20/08/31/" title="сравнение переводов, параллельные ссылки">31</a></sup> Dunyoda, Uning yerida odamzod bilan xursand bo‘lardim.</div>
  <div id="32"><sup><a href="https://www.kitobook.com/compare/book/20/08/32/" title="сравнение переводов, параллельные ссылки">32</a></sup> O‘g‘illarim, menga quloq solinglar, yo‘limdan yurganlar baxtlidir.</div>
  <div id="33"><sup><a href="https://www.kitobook.com/compare/book/20/08/33/" title="сравнение переводов, параллельные ссылки">33</a></sup> Pand–nasihatlarimni tinglab dono bo‘linglar, uni rad etmanglar.</div>
  <div id="34"><sup><a href="https://www.kitobook.com/compare/book/20/08/34/" title="сравнение переводов, параллельные ссылки">34</a></sup> Har kun ostonamda kutib, eshigimni poylab, so‘zlarimga quloq soladigan baxtlidir.</div>
  <div id="35"><sup><a href="https://www.kitobook.com/compare/book/20/08/35/" title="сравнение переводов, параллельные ссылки">35</a></sup> Chunki Meni topgan hayot topadi, Egamizning marhamatiga sazovor bo‘ladi.</div>
  <div id="36"><sup><a href="https://www.kitobook.com/compare/book/20/08/36/" title="сравнение переводов, параллельные ссылки">36</a></sup> Ko‘zdan yo‘qotgan o‘ziga zarar yetkazadi, Mendan nafratlangan o‘limni sevadi.”</div>
</div>