<div itemprop="articleBody" class="text">
  <div id="1"><sup><a href="https://www.kitobook.com/compare/book/47/03/1/" title="сравнение переводов, параллельные ссылки">1</a></sup> Ey azizlarim, bu mening sizlarga yozayotgan ikkinchi maktubimdir. Ikkala maktubimda ham sizlarda pok fikr uyg‘otishga harakat qilib, o‘rganganlaringizni yodingizga solmoqchi bo‘ldim.</div>
  <div id="2"><sup><a href="https://www.kitobook.com/compare/book/47/03/2/" title="сравнение переводов, параллельные ссылки">2</a></sup> Xususan, Muqaddas payg‘ambarlarning o‘tmishda aytgan so‘zlarini, shuningdek, Rabbimiz va Najotkorimiz Isoning amrlarini eslashingizni istadim. Rabbimiz Iso bu amrlarni oldingizga borgan havoriylar orqali bergan.</div>
  <div id="3"><sup><a href="https://www.kitobook.com/compare/book/47/03/3/" title="сравнение переводов, параллельные ссылки">3</a></sup> Avvalo shuni bilinglar: oxirgi kunlarda shunday mazaxchilar bo‘ladiki, ular chirkin ehtiroslariga berilib yashaydilar. Sizlarni mazax qilib,</div>
  <div id="4"><sup><a href="https://www.kitobook.com/compare/book/47/03/4/" title="сравнение переводов, параллельные ссылки">4</a></sup> shunday deydilar: “Rabbimiz Iso kelaman deb, so‘z bergan edi. Qani U?! Mana, ota–bobolarimiz dunyodan o‘tib ketganlaridan beri, hech narsa o‘zgarmadi. Dunyo bino bo‘lganidan beri, hamma narsa shundayligicha turibdi.”</div>
  <div id="5"><sup><a href="https://www.kitobook.com/compare/book/47/03/5/" title="сравнение переводов, параллельные ссылки">5</a></sup> Ular haqiqatni rad etganlari uchun shunday gapiradilar, azalda Xudo yeru osmonni O‘z kalomi orqali yaratganini ular inobatga olmaydilar. O‘shanda Xudo yeru osmonni suvlar orasidan paydo qilgandi.</div>
  <div id="6"><sup><a href="https://www.kitobook.com/compare/book/47/03/6/" title="сравнение переводов, параллельные ссылки">6</a></sup> So‘ng esa O‘z kalomi orqali qadimgi dunyoni o‘sha suvlar girdobiga cho‘ktirgandi.</div>
  <div id="7"><sup><a href="https://www.kitobook.com/compare/book/47/03/7/" title="сравнение переводов, параллельные ссылки">7</a></sup> Hozirgi yeru osmonni esa Xudo O‘z kalomi bilan qiyomat kunigacha asrab turibdi. Qiyomat kuni U hozirgi dunyoni olovga yem qilib, barcha betavfiqlarni halok etadi.</div>
  <div id="8"><sup><a href="https://www.kitobook.com/compare/book/47/03/8/" title="сравнение переводов, параллельные ссылки">8</a></sup> Ey azizlarim, Rabbimiz Isoning nazarida bir kun ming yil va ming yil bir kun kabidir, buni doim inobatga olinglar.</div>
  <div id="9"><sup><a href="https://www.kitobook.com/compare/book/47/03/9/" title="сравнение переводов, параллельные ссылки">9</a></sup> Ba’zilar Rabbimiz kelmayapti, bergan va’dasini bajarishga U kechikyapti, deb o‘ylamoqda. Aslida unday emas, U sabr–toqat qilyapti, chunki hech kimning halok bo‘lishini istamay, hammaning tavba qilishini xohlayapti.</div>
  <div id="10"><sup><a href="https://www.kitobook.com/compare/book/47/03/10/" title="сравнение переводов, параллельные ссылки">10</a></sup> Aslida, Rabbimiz Iso, o‘g‘ri kelganday, nogahon kelib qoladi. O‘sha kuni osmon guvullab yonib, g‘oyib bo‘ladi, samoviy jismlar olov taftidan kuyib ketadi, shunda yer va unda qilingan har bir ish ochiqdan–ochiq oshkor bo‘lib, hukm etiladi.</div>
  <div id="11"><sup><a href="https://www.kitobook.com/compare/book/47/03/11/" title="сравнение переводов, параллельные ссылки">11</a></sup> Qiyomat kuni butun borliq yonib, yo‘q bo‘lib ketar ekan, sizlar Xudoni mamnun qilishga jon kuydiringlar! Muqaddas hayot kechirishga jon– jahdingiz bilan harakat qilinglar.</div>
  <div id="12"><sup><a href="https://www.kitobook.com/compare/book/47/03/12/" title="сравнение переводов, параллельные ссылки">12</a></sup> Xudoning kunini intizorlik bilan kutinglar, uning kelishini tezlashtiringlar! O‘sha kuni osmon yonib, yo‘q bo‘ladi, samoviy jismlar olov taftidan erib ketadi.</div>
  <div id="13"><sup><a href="https://www.kitobook.com/compare/book/47/03/13/" title="сравнение переводов, параллельные ссылки">13</a></sup> Shundan so‘ng Xudoning va’dasi amalga oshib, hamma narsa yangilanadi. Ha, biz yangi yeru osmonga, adolat hukm suradigan dunyoga ko‘z tikkanmiz.</div>
  <div id="14"><sup><a href="https://www.kitobook.com/compare/book/47/03/14/" title="сравнение переводов, параллельные ссылки">14</a></sup> Ey azizlarim, sizlar yangi dunyoni kutar ekansiz, Xudo nazarida benuqson va beg‘ubor bo‘lishga, U bilan totuv yashashga jon kuydiringlar.</div>
  <div id="15"><sup><a href="https://www.kitobook.com/compare/book/47/03/15/" title="сравнение переводов, параллельные ссылки">15</a></sup> Rabbimiz Isoning sabr–toqatini najot uchun imkoniyat deb bilinglar. Aziz birodarimiz Pavlus ham Xudoning bergan donoligi bilan sizlarga muqaddas hayot va Rabbimizning kelishi haqida yozgan.</div>
  <div id="16"><sup><a href="https://www.kitobook.com/compare/book/47/03/16/" title="сравнение переводов, параллельные ссылки">16</a></sup> Pavlus barcha maktublarida bular haqida fikr yuritgan. Uning maktublaridagi tushunish qiyin bo‘lgan ba’zi parchalarni uquvsiz va imoni sust kishilar buzib talqin qiladilar. Muqaddas Bitiklarning boshqa joylarini ham buzib o‘rgatadigan bu kishilar o‘z boshiga yetadilar.</div>
  <div id="17"><sup><a href="https://www.kitobook.com/compare/book/47/03/17/" title="сравнение переводов, параллельные ссылки">17</a></sup> Ey azizlarim, sizlar bularning hammasini oldindan bilasizlar. Ehtiyot bo‘linglar, bu bebosh odamlarning soxta ta’limotiga ishonib yo‘ldan ozmanglar, qaroringizda sobit bo‘linglar.</div>
  <div id="18"><sup><a href="https://www.kitobook.com/compare/book/47/03/18/" title="сравнение переводов, параллельные ссылки">18</a></sup> O‘z hayotingiz bilan Xudoni mamnun etinglar, Rabbimiz va Najotkorimiz Iso Masihni yanada yaqinroq tanib–bilinglar. Hozirdan to abad Unga shon–sharaflar bo‘lsin! Omin.</div>
</div>