<div itemprop="articleBody" class="text">
  <div id="1"><sup><a href="https://www.kitobook.com/compare/book/47/01/1/" title="сравнение переводов, параллельные ссылки">1</a></sup> Iso Masihning quli va havoriysi men, Shimo‘n Butrusdan, biz kabi qadrli bir imonga ega bo‘lgan birodarlarga salom! Xudoyimiz va Najotkorimiz Iso Masih odil bo‘lgani uchun hammamizga birday baraka bergan.</div>
  <div id="2"><sup><a href="https://www.kitobook.com/compare/book/47/01/2/" title="сравнение переводов, параллельные ссылки">2</a></sup> Sizlar Xudoni va Rabbimiz Isoni tanib–bilar ekansiz, Xudoning cheksiz inoyati va tinchligi doim sizlarga yor bo‘lsin.</div>
  <div id="3"><sup><a href="https://www.kitobook.com/compare/book/47/01/3/" title="сравнение переводов, параллельные ссылки">3</a></sup> Rabbimiz Iso O‘z ulug‘vorligi va ezguligi ila bizni da’vat etib, O‘zini bizga tanitdi. Endi biz Xudoga munosib hayot kechira olamiz, chunki Rabbimiz ilohiy qudrati bilan bizga zarur bo‘lgan barcha fazilatlarni ato etdi. </div>
  <div id="4"><sup><a href="https://www.kitobook.com/compare/book/47/01/4/" title="сравнение переводов, параллельные ссылки">4</a></sup> Masihning sharofati bilan biz Xudo va’da qilgan barakalarni oldik. Endi sizlar buzg‘unchi ehtiroslar dastidan avj olgan bu dunyoning axloqsizligidan qochib, Xudoning ilohiy tabiatidan bahramand bo‘la olasizlar.</div>
  <div id="5"><sup><a href="https://www.kitobook.com/compare/book/47/01/5/" title="сравнение переводов, параллельные ссылки">5</a></sup> Bularni yodingizda tutib, Xudoga munosib hayot kechirish uchun jon kuydiringlar. Imoningizni fazl–kamolot, ilmu ma’rifat, </div>
  <div id="6"><sup><a href="https://www.kitobook.com/compare/book/47/01/6/" title="сравнение переводов, параллельные ссылки">6</a></sup> vazminlik, sabr–toqat, diyonat, </div>
  <div id="7"><sup><a href="https://www.kitobook.com/compare/book/47/01/7/" title="сравнение переводов, параллельные ссылки">7</a></sup> birodarlaringizga bo‘lgan mehr–oqibat va tugal muhabbat bilan boyitinglar.</div>
  <div id="8"><sup><a href="https://www.kitobook.com/compare/book/47/01/8/" title="сравнение переводов, параллельные ссылки">8</a></sup> Agar bu xislatlarga ega bo‘lib, ularni kamol toptirayotgan bo‘lsangiz, demak, Rabbimiz Iso Masihni haqiqatdan tanib bilgan bo‘lasiz. Kunlaringiz behuda o‘tmagan bo‘ladi, Masihni bilganingiz hayotingizda o‘z samarasini beradi. </div>
  <div id="9"><sup><a href="https://www.kitobook.com/compare/book/47/01/9/" title="сравнение переводов, параллельные ссылки">9</a></sup> Bu xislatlarga ega bo‘lmaganlar esa kaltabin va ko‘rdirlar, ular avvalgi gunohlaridan poklanganini unutganlar.</div>
  <div id="10"><sup><a href="https://www.kitobook.com/compare/book/47/01/10/" title="сравнение переводов, параллельные ссылки">10</a></sup> Shunday ekan, ey birodarlarim, Masih sizlarni tanlaganini va da’vat etganini tasdiqlashga astoydil harakat qilinglar. Aytilgan xislatlarga ega bo‘lsangiz, imondan qaytib ketmaysizlar. </div>
  <div id="11"><sup><a href="https://www.kitobook.com/compare/book/47/01/11/" title="сравнение переводов, параллельные ссылки">11</a></sup> Shunda Rabbimiz va Najotkorimiz Iso Masihning O‘zi abadiy Shohligi eshiklarini sizlarga keng ochib beradi.</div>
  <div id="12"><sup><a href="https://www.kitobook.com/compare/book/47/01/12/" title="сравнение переводов, параллельные ссылки">12</a></sup> Sizlar aytganlarimning hammasini bilasizlar, o‘zlaringiz Masih haqida o‘rgangan haqiqatda sobit turibsizlar. Shunga qaramay, bularni sizlarga doimo eslatib turishni xohlayman. </div>
  <div id="13"><sup><a href="https://www.kitobook.com/compare/book/47/01/13/" title="сравнение переводов, параллельные ссылки">13</a></sup> Tirik ekanman, bularni yodingizga solishni kanda qilmayman. Bu men uchun farz, </div>
  <div id="14"><sup><a href="https://www.kitobook.com/compare/book/47/01/14/" title="сравнение переводов, параллельные ссылки">14</a></sup> chunki hademay bu olamdan ko‘z yumishimni bilaman. Rabbimiz Iso Masihning O‘zi buni menga ma’lum qilgan. </div>
  <div id="15"><sup><a href="https://www.kitobook.com/compare/book/47/01/15/" title="сравнение переводов, параллельные ссылки">15</a></sup> Bu dunyodan o‘tib ketganimdan keyin ham sizlar aytganlarimni esda saqlanglar, deb men bu mavzuni qo‘limdan kelgancha batafsil yoritib berishga harakat qildim.</div>
  <div id="16"><sup><a href="https://www.kitobook.com/compare/book/47/01/16/" title="сравнение переводов, параллельные ссылки">16</a></sup> Rabbimiz Iso Masihning kuch–qudrat bilan kelishi afsona emas. Biz sizlarga o‘rgatgan bu ta’limotni o‘zimiz to‘qib chiqarmadik. Axir, Masihning ulug‘vorligini o‘z ko‘zimiz bilan ko‘rgan edik. </div>
  <div id="17"><sup><a href="https://www.kitobook.com/compare/book/47/01/17/" title="сравнение переводов, параллельные ссылки">17</a></sup> Otamiz Xudo muqaddas tog‘da Masihni shon–sharaf ila yuksaltirganda biz o‘sha yerda edik. </div>
  <div id="18"><sup><a href="https://www.kitobook.com/compare/book/47/01/18/" title="сравнение переводов, параллельные ссылки">18</a></sup> Dabdabali va ulug‘vor Xudoning samodan: “Bu Mening sevikli O‘g‘limdir, Undan mamnunman”, — degan ovozini eshitdik.</div>
  <div id="19"><sup><a href="https://www.kitobook.com/compare/book/47/01/19/" title="сравнение переводов, параллельные ссылки">19</a></sup> Bundan tashqari, biz payg‘ambarlarning bashoratlariga to‘liq ishonamiz. Sizlar ham ularning so‘zlariga diqqat etsangizlar, yaxshi qilgan bo‘lasizlar. Zero, bu so‘zlar Masih keladigan kungacha sizlar uchun go‘yo zulmatda nur sochib turgan chiroqday bo‘ladi. So‘ng Masihning O‘zi keladi. Uning kelishi tong yulduzi kabi bo‘lib, yangi zamonning boshlanishidan darak beradi, Masihning nuri qalblaringizni yoritadi. </div>
  <div id="20"><sup><a href="https://www.kitobook.com/compare/book/47/01/20/" title="сравнение переводов, параллельные ссылки">20</a></sup> Eng avvalo shuni bilinglarki, Muqaddas Bitiklardagi bashoratlarning hech biri payg‘ambarlarning shaxsiy talqini emas. </div>
  <div id="21"><sup><a href="https://www.kitobook.com/compare/book/47/01/21/" title="сравнение переводов, параллельные ссылки">21</a></sup> Hech bir haqiqiy payg‘ambar o‘zining insoniy xohishi bilan bashorat qilgan emas. Bu payg‘ambarlar Muqaddas Ruh tomonidan boshqarilib, Xudoning so‘zlarini gapirganlar.</div>
</div>