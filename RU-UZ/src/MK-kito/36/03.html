<div itemprop="articleBody" class="text">
  <div id="1"><sup><a href="https://www.kitobook.com/compare/book/36/03/1/" title="сравнение переводов, параллельные ссылки">1</a></sup> Bulg‘angan, buzuq shaharning holiga voy! Zolimlarga to‘lib ketgan shaharning holiga voy!</div>
  <div id="2"><sup><a href="https://www.kitobook.com/compare/book/36/03/2/" title="сравнение переводов, параллельные ссылки">2</a></sup> U hech kimning gapiga quloq solmaydi, O‘ziga hech qanday saboq olmaydi. O‘z Xudosi tomon yuz burmaydi, Umidini Egamizga bog‘lamaydi.</div>
  <div id="3"><sup><a href="https://www.kitobook.com/compare/book/36/03/3/" title="сравнение переводов, параллельные ссылки">3</a></sup> Shahar a’yonlari o‘kirayotgan sherlarga o‘xshaydi. Hakamlari ham kechasi och qolgan bo‘rilarga o‘xshab, Ertalabgacha o‘ljasidan hech narsa qoldirmaydi.</div>
  <div id="4"><sup><a href="https://www.kitobook.com/compare/book/36/03/4/" title="сравнение переводов, параллельные ссылки">4</a></sup> Payg‘ambarlari katta ketadi, Hammasi qalloblik qiladi. RuhoniylariXudoning uyini harom qiladi, Ular Tavrot qonunini buzadi.</div>
  <div id="5"><sup><a href="https://www.kitobook.com/compare/book/36/03/5/" title="сравнение переводов, параллельные ссылки">5</a></sup> Ammo Egamiz hamon shahardadir. U doim to‘g‘ri ish qiladi, U nohaqlik qilmaydi aslo! U har kuni ertalabdan adolat o‘rnatadi, Tong sahardan odillik bilan ish tutadi, Fosiqlar esa uyalmay yomonlik qilaveradi.</div>
  <div id="6"><sup><a href="https://www.kitobook.com/compare/book/36/03/6/" title="сравнение переводов, параллельные ссылки">6</a></sup> Egamiz shunday deydi: “Men xalqlarni qirib tashladim, Ularning shaharlarini vayron qildim, Qal’alarini qulatdim. Ana, ko‘chalari huvullab qoldi, Shaharlarida inson zoti qolmadi.</div>
  <div id="7"><sup><a href="https://www.kitobook.com/compare/book/36/03/7/" title="сравнение переводов, параллельные ссылки">7</a></sup> Endi xalqim Mendan qo‘rqar, Bundan o‘ziga saboq olar, deb o‘ylagan edim. Quddusni vayron qilmayman, Aytganlarimni boshiga solmayman, degan edim. Ammo ular shunda ham, Qabihliklar qilish ishtiyoqidan voz kechmadilar.”</div>
  <div id="8"><sup><a href="https://www.kitobook.com/compare/book/36/03/8/" title="сравнение переводов, параллельные ссылки">8</a></sup> Egamiz shunday demoqda: “Mening kelishimni kutinglar, Men xalqlarga hamla qilib, Ularni talon–taroj qiladigan kunni kutinglar. Men qaror qildim: xalqlarni yig‘aman, Barcha ellarni to‘plab olaman. Ularning ustiga g‘azabimni sochaman, Alangali qahrimni ularga yog‘diraman. Rashkim o‘ti butun dunyoni kuydirib tashlaydi.</div>
  <div id="9"><sup><a href="https://www.kitobook.com/compare/book/36/03/9/" title="сравнение переводов, параллельные ссылки">9</a></sup> Keyin Men barcha xalqlarning nutqini o‘zgartiraman, Shunda ular butlarga iltijo qilmay, faqat Menga iltijo qilishadi. Birgalikda Menga xizmat etishadi.</div>
  <div id="10"><sup><a href="https://www.kitobook.com/compare/book/36/03/10/" title="сравнение переводов, параллельные ссылки">10</a></sup> Olis yurtlardan ixlosmandlarim kelishadi, Habashistondagi daryolarning narigi tomonidan, Menga nazrlar olib kelishadi.</div>
  <div id="11"><sup><a href="https://www.kitobook.com/compare/book/36/03/11/" title="сравнение переводов, параллельные ссылки">11</a></sup> Ey xalqim, o‘sha kuni sizlar uyalib qolmaysizlar, Oldinlari Menga bo‘ysunmaganingizdan shunda xijolat tortmaysizlar. Axir, Men orangizdagi takabbur odamlarni yo‘q qilaman. Shunda Muqaddas tog‘imda o‘zlaringizni katta tutmaydigan bo‘lasizlar.</div>
  <div id="12"><sup><a href="https://www.kitobook.com/compare/book/36/03/12/" title="сравнение переводов, параллельные ссылки">12</a></sup> Men faqat kamtarin va itoatkor odamlarni qoldiraman. Ular Men, Egangizda panoh topadilar.</div>
  <div id="13"><sup><a href="https://www.kitobook.com/compare/book/36/03/13/" title="сравнение переводов, параллельные ссылки">13</a></sup> Isroil xalqining omon qolganlari Hech yomonlik qilmaydilar. Ular hech kimni aldamaydilar, Og‘izlaridan yolg‘on so‘z chiqmaydi. Ular yaylovda o‘tlab yurgan qo‘ylarday orom oladilar, Hech kim ularni bezovta qilmaydi.”</div>
  <div id="14"><sup><a href="https://www.kitobook.com/compare/book/36/03/14/" title="сравнение переводов, параллельные ссылки">14</a></sup> Ey Isroil xalqi, sevinch ila hayqiring! Ey Quddus aholisi, kuylang! Ey Sion ahli, butun qalbingizdan shodlaning!</div>
  <div id="15"><sup><a href="https://www.kitobook.com/compare/book/36/03/15/" title="сравнение переводов, параллельные ссылки">15</a></sup> Egamiz sizlarni jazolab bo‘ldi, Dushmanlaringizni U quvib yubordi. Isroilning Shohi — Egamiz orangizdadir. Siz endi kulfatdan qo‘rqmang.</div>
  <div id="16"><sup><a href="https://www.kitobook.com/compare/book/36/03/16/" title="сравнение переводов, параллельные ссылки">16</a></sup> O‘sha kuni Quddusga shunday so‘zlar aytiladi: “Ey, Sion aholisi, qo‘rqmang! Aslo bo‘shashmang!</div>
  <div id="17"><sup><a href="https://www.kitobook.com/compare/book/36/03/17/" title="сравнение переводов, параллельные ссылки">17</a></sup> Egangiz Xudo sizning orangizdadir, Sizga zafar keltiruvchi jangchi O‘shadir. U sizni deb xursand bo‘lib sevinadi. O‘z sevgisi ila qo‘rquvlaringizni olib tashlaydi. Ha, sizni deb shod bo‘lib kuylaydi.”</div>
  <div id="18"><sup><a href="https://www.kitobook.com/compare/book/36/03/18/" title="сравнение переводов, параллельные ссылки">18</a></sup> Egamiz shunday deydi: “Ey surgun bo‘lgan Quddusliklar, Sizlar tayinlangan bayramlarda Qatnasha olmaganingizdan xafasizlar, Men sizlarni o‘z yurtingizga olib kelaman, Bundan buyon xor bo‘lishingizga yo‘l qo‘ymayman.</div>
  <div id="19"><sup><a href="https://www.kitobook.com/compare/book/36/03/19/" title="сравнение переводов, параллельные ссылки">19</a></sup> Sizlarga zulm o‘tkazgan xalqlar bilan O‘shanda O‘zim hisob–kitob qilaman. Men cho‘loqlarni qutqaraman, Haydab yuborilganlarni yig‘ib olaman. Ular sharmanda bo‘lgan har bir yurtda Obro‘ va shuhrat topadilar.</div>
  <div id="20"><sup><a href="https://www.kitobook.com/compare/book/36/03/20/" title="сравнение переводов, параллельные ссылки">20</a></sup> Ha, o‘sha vaqtda sizlarni yig‘ib olaman, Uylaringizga eltib qo‘yaman. Sizlarni yana farovonlikka erishtiraman, Buni o‘z ko‘zingiz bilan ko‘rasiz, Xalqlarning hurmatu maqtovlariga sazovor bo‘lasiz.” Egamizning kalomi shudir.</div>
</div>