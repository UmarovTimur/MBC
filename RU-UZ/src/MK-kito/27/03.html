<div itemprop="articleBody" class="text">
  <div id="1"><sup><a href="https://www.kitobook.com/compare/book/27/03/1/" title="сравнение переводов, параллельные ссылки">1</a></sup> Shoh Navuxadnazar sof oltindan ulkan bir haykal yasattirdi. Balandligi oltmish tirsak, eni esa olti tirsak bo‘lgan bu haykal Bobil viloyatidagi Durax tekisligida o‘rnatildi.</div>
  <div id="2"><sup><a href="https://www.kitobook.com/compare/book/27/03/2/" title="сравнение переводов, параллельные ссылки">2</a></sup> So‘ng qo‘li ostidagi barcha noiblar, hokimlar, beklar, a’yonlar, xazinabonlar, qozilar, ma’murlar va viloyatlarning amaldorlarini chaqirtirib, o‘rnatgan haykalning ochilishida qatnashishlarini buyurdi.</div>
  <div id="3"><sup><a href="https://www.kitobook.com/compare/book/27/03/3/" title="сравнение переводов, параллельные ссылки">3</a></sup> Bu barcha amaldorlar shoh Navuxadnazar o‘rnatgan haykalning ochilishiga yig‘ilganlarida,</div>
  <div id="4"><sup><a href="https://www.kitobook.com/compare/book/27/03/4/" title="сравнение переводов, параллельные ссылки">4</a></sup> jarchi baland ovozda shunday e’lon qildi: “Ey, barcha xalqlar, elatlar va urug‘lar!</div>
  <div id="5"><sup><a href="https://www.kitobook.com/compare/book/27/03/5/" title="сравнение переводов, параллельные ссылки">5</a></sup> Hozir sozandalarimiz karnay, nay, lira, chang, arfa, doira va boshqa cholg‘u asboblarini chaladilar, sizlar esa muk tushib shoh Navuxadnazar o‘rnatgan oltin haykalga sajda qilasizlar.</div>
  <div id="6"><sup><a href="https://www.kitobook.com/compare/book/27/03/6/" title="сравнение переводов, параллельные ссылки">6</a></sup> Kimki muk tushib sajda qilmasa, o‘sha zahotiyoq olovli chuqurlikka tashlanadi.”</div>
  <div id="7"><sup><a href="https://www.kitobook.com/compare/book/27/03/7/" title="сравнение переводов, параллельные ссылки">7</a></sup> Cholg‘u asboblarining sadolarini eshitgach, barcha xalqlar, elatlar va urug‘lar muk tushib, shoh Navuxadnazar o‘rnatgan haykalga sajda qildilar.</div>
  <div id="8"><sup><a href="https://www.kitobook.com/compare/book/27/03/8/" title="сравнение переводов, параллельные ссылки">8</a></sup> Yahudiylarni qoralash niyatida yurgan ayrim Bobilliklar uchun qulay bir vaziyat tug‘ilgan edi. Bunday fursatni boy bermaslik uchun ular</div>
  <div id="9"><sup><a href="https://www.kitobook.com/compare/book/27/03/9/" title="сравнение переводов, параллельные ссылки">9</a></sup> shoh Navuxadnazarga shunday dedilar: “Shoh hazratlarining umri boqiy bo‘lsin!</div>
  <div id="10"><sup><a href="https://www.kitobook.com/compare/book/27/03/10/" title="сравнение переводов, параллельные ссылки">10</a></sup> Ey, shoh hazratlari, siz bergan amringizga binoan cholg‘u asboblarining sadolarini eshitgan har bir odam muk tushib oltin haykalga sajda qilishi kerak edi, shunday emasmi?</div>
  <div id="11"><sup><a href="https://www.kitobook.com/compare/book/27/03/11/" title="сравнение переводов, параллельные ссылки">11</a></sup> Siz, amrimga itoat qilmagan har qanday kishi olovli chuqurlikka tashlanadi, deb aytgan edingiz.</div>
  <div id="12"><sup><a href="https://www.kitobook.com/compare/book/27/03/12/" title="сравнение переводов, параллельные ссылки">12</a></sup> Ammo ayrim yahudiylar, xususan siz Bobil viloyatiga hokim qilib tayinlagan Shadrax, Meshax va Abednaxu shoh hazratlarining amriga bo‘ysunmadilar. Bu odamlar xudolaringizga sig‘inmaydilar, ular hatto siz o‘rnatgan oltin haykalga sajda qilishni ham o‘zlariga ep ko‘rmadilar.”</div>
  <div id="13"><sup><a href="https://www.kitobook.com/compare/book/27/03/13/" title="сравнение переводов, параллельные ссылки">13</a></sup> Bu xabardan g‘azablanib ketgan Navuxadnazar Shadrax, Meshax va Abednaxuni o‘z huzuriga keltirishni buyurdi. Ular shoh huzuriga keltirilganda,</div>
  <div id="14"><sup><a href="https://www.kitobook.com/compare/book/27/03/14/" title="сравнение переводов, параллельные ссылки">14</a></sup> Navuxadnazar ularga dedi: — Shadrax, Meshax va Abednaxu, sizlar mening xudolarimga sig‘inmaganingiz va men o‘rnatgan oltin haykalga sajda qilmaganingiz to‘g‘risida xabar topdim.</div>
  <div id="15"><sup><a href="https://www.kitobook.com/compare/book/27/03/15/" title="сравнение переводов, параллельные ссылки">15</a></sup> Ammo men sizlarga lutf aylab yana bir imkoniyat beraman. Hozir cholg‘u asboblarining sadolarini eshitishingiz bilanoq, muk tushib men o‘rnatgan haykalga sajda qilasizlar. Aks holda o‘sha zahotiyoq olovli chuqurlikka tashlanasizlar. Shunda sizlarni mening qo‘limdan bironta xudo ham qutqara olmaydi!</div>
  <div id="16"><sup><a href="https://www.kitobook.com/compare/book/27/03/16/" title="сравнение переводов, параллельные ссылки">16</a></sup> Shadrax, Meshax va Abednaxu shohga shunday javob berishdi: — Ey, olampanoh, bu masalada biz o‘zimizni oqlamoqchi emasmiz.</div>
  <div id="17"><sup><a href="https://www.kitobook.com/compare/book/27/03/17/" title="сравнение переводов, параллельные ссылки">17</a></sup> Biz sig‘inadigan Xudo bizni olovli chuqurlikdan ham, sizning qo‘lingizdan ham qutqarishga qodir.</div>
  <div id="18"><sup><a href="https://www.kitobook.com/compare/book/27/03/18/" title="сравнение переводов, параллельные ссылки">18</a></sup> Ammo U bizni qutqarmagan taqdirda ham, bilib qo‘yingki, ey, shoh hazratlari, biz hech qachon xudolaringizga sig‘inmaymiz, siz o‘rnatgan oltin haykalga ham sajda qilmaymiz.</div>
  <div id="19"><sup><a href="https://www.kitobook.com/compare/book/27/03/19/" title="сравнение переводов, параллельные ссылки">19</a></sup> Shadrax, Meshax va Abednaxuning bunday javobi Navuxadnazarning qonini qaynatdi. Uning afti–basharasi burishib ketdi. U olovni odatdagidan yetti barobar qattiqroq yondirishni buyurdi.</div>
  <div id="20"><sup><a href="https://www.kitobook.com/compare/book/27/03/20/" title="сравнение переводов, параллельные ссылки">20</a></sup> So‘ng lashkarlarining orasidagi eng kuchli polvonlarga Shadrax, Meshax va Abednaxuni bog‘lab, olovli chuqurlikka tashlashni amr qildi.</div>
  <div id="21"><sup><a href="https://www.kitobook.com/compare/book/27/03/21/" title="сравнение переводов, параллельные ссылки">21</a></sup> Polvonlar ularni bog‘lab, ustki kiyimi, ishtoni, bosh kiyimi, xullas, butun ust–boshi bilan olovli chuqurlikka tashladilar.</div>
  <div id="22"><sup><a href="https://www.kitobook.com/compare/book/27/03/22/" title="сравнение переводов, параллельные ссылки">22</a></sup> G‘azablangan shoh qattiq olov yondirishni buyurgani uchun, alanga avjiga chiqqan edi. Olovning tafti uch og‘aynini chuqurlikka tashlayotgan polvonlarni kuydirib yubordi.</div>
  <div id="23"><sup><a href="https://www.kitobook.com/compare/book/27/03/23/" title="сравнение переводов, параллельные ссылки">23</a></sup> Shadrax, Meshax va Abednaxu esa bog‘langan holda olovli chuqurlikka yiqildilar.</div>
  <div id="24"><sup><a href="https://www.kitobook.com/compare/book/27/03/24/" title="сравнение переводов, параллельные ссылки">24</a></sup> Buni tomosha qilib turgan shoh Navuxadnazar birdaniga o‘rnidan sapchib turdi–da, hayrat ichra maslahatchilariga: — Biz chuqurlikka uchta bog‘langan odamni tashlamaganmidik? — deb hayqirib yubordi. — Xuddi shunday, shoh hazratlari, — deb javob berdi ular.</div>
  <div id="25"><sup><a href="https://www.kitobook.com/compare/book/27/03/25/" title="сравнение переводов, параллельные ссылки">25</a></sup> — Vo ajabo! Alanganing o‘rtasida bog‘lanmagan to‘rtta odam yuribdi–ku, — dedi shoh. — Ularning birortasiga ham zarar yetmagan. To‘rtinchi kimsa xuddi ilohiy zotga o‘xshaydi– ya!</div>
  <div id="26"><sup><a href="https://www.kitobook.com/compare/book/27/03/26/" title="сравнение переводов, параллельные ссылки">26</a></sup> Navuxadnazar chuqurlikning og‘ziga borib: — Shadrax, Meshax va Abednaxu, ey, Xudoyi Taoloning xizmatkorlari, qani, chiqinglar! Oldimga kelinglar! — deb baqirdi. Shadrax, Meshax va Abednaxu alanga orasidan chiqishdi.</div>
  <div id="27"><sup><a href="https://www.kitobook.com/compare/book/27/03/27/" title="сравнение переводов, параллельные ссылки">27</a></sup> Barcha noiblar, hokimlar, beklar va shoh a’yonlari Shadrax, Meshax va Abednaxuni o‘rab olib, olov o‘sha odamlarga hech qanday ziyon yetkazmaganligini ko‘rishdi. Ularning na sochlari kuygan, na ustki kiyimlariga zarar yetgan, ulardan hatto tutun hidi ham kelmas edi.</div>
  <div id="28"><sup><a href="https://www.kitobook.com/compare/book/27/03/28/" title="сравнение переводов, параллельные ссылки">28</a></sup> Navuxadnazar dedi: “Shadrax, Meshax va Abednaxuning Xudosiga hamdu sanolar bo‘lsin! U o‘z farishtasini yuborib, O‘ziga inongan qullarini xalos qildi. Ular o‘z Xudosidan boshqa bo‘lgan xudolarga sig‘inishdan ko‘ra, o‘limni ravo ko‘rdilar, shu bois shohning amriga ham bo‘ysunmadilar.</div>
  <div id="29"><sup><a href="https://www.kitobook.com/compare/book/27/03/29/" title="сравнение переводов, параллельные ссылки">29</a></sup> Shuning uchun farmonim quyidagichadir: Shadrax, Meshax va Abednaxuning Xudosiga shak keltirgan har bir odam qaysi xalq, elat yoki urug‘ga mansub bo‘lishidan qat’iy nazar chopib, tashlanadi, uning uyi esa vayron qilinadi. Zero, bunday najot beradigan boshqa xudo yo‘qdir.”</div>
  <div id="30"><sup><a href="https://www.kitobook.com/compare/book/27/03/30/" title="сравнение переводов, параллельные ссылки">30</a></sup> Keyin shoh Shadrax, Meshax va Abednaxuning martabasini yanada oshirib, ularni Bobil viloyatidagi yuqori lavozimlarga ko‘tardi.</div>
  <div id="31"><sup><a href="https://www.kitobook.com/compare/book/27/03/31/" title="сравнение переводов, параллельные ссылки">31</a></sup> Shoh Navuxadnazar yer yuzidagi barcha xalqlar, elatlar va urug‘larga quyidagi xabarni yubordi: “Xonadoningizdan baraka arimasin! </div>
  <div id="32"><sup><a href="https://www.kitobook.com/compare/book/27/03/32/" title="сравнение переводов, параллельные ссылки">32</a></sup> Xudoyi Taolo menga ko‘rsatgan alomatu mo‘jizalari haqida sizlarni xabardor qilmoqchiman.</div>
  <div id="33"><sup><a href="https://www.kitobook.com/compare/book/27/03/33/" title="сравнение переводов, параллельные ссылки">33</a></sup> Naqadar buyukdir Uning alomatlari! Naqadar qudratli mo‘jizalari! Uning shohligi — mangu shohlik bo‘lur, U abadiy hukmronlik qilur.</div>
</div>