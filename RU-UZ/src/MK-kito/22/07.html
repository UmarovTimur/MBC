<div itemprop="articleBody" class="text">
  <div id="1"><sup><a href="https://www.kitobook.com/compare/book/22/07/1/" title="сравнение переводов, параллельные ссылки">1</a></sup> Qaytgin, qaytib kelgin, ey Shulamlik qiz! Qaytib kel, seni yana bir bor ko‘raylik. Nima uchun bu Shulamlik qizga qaraysizlar?! U ikki qator qizlar orasida raqsga tushyaptimi?!</div>
  <div id="2"><sup><a href="https://www.kitobook.com/compare/book/22/07/2/" title="сравнение переводов, параллельные ссылки">2</a></sup> Ey malikaga o‘xshagan qiz! Kafsh kiygan oyoqlaring qanday chiroyli! Dumaloq sonlaring javohirlarday, Xuddi mohir ustaning qo‘li bilan ishlanganday!</div>
  <div id="3"><sup><a href="https://www.kitobook.com/compare/book/22/07/3/" title="сравнение переводов, параллельные ссылки">3</a></sup> Doimo xushbo‘y sharobga to‘la bo‘lgan, Dum–dumaloq kosadaydir sening kindiging. Yumaloq qorning esa nilufarlar bilan o‘ralgan, Tillarang bug‘doy uyumi kabidir.</div>
  <div id="4"><sup><a href="https://www.kitobook.com/compare/book/22/07/4/" title="сравнение переводов, параллельные ссылки">4</a></sup> Ko‘kraklaring egizak kiyiklardaydir.</div>
  <div id="5"><sup><a href="https://www.kitobook.com/compare/book/22/07/5/" title="сравнение переводов, параллельные ссылки">5</a></sup> Fil suyagidan qurilgan minoraday go‘zaldir bo‘yning, Batrabim darvozasi yonidagi Xashbon buloqlariday yorqindir ko‘zlaring. Burning esa Damashq shahriga qaragan Lubnon minorasiday tekisdir.</div>
  <div id="6"><sup><a href="https://www.kitobook.com/compare/book/22/07/6/" title="сравнение переводов, параллельные ссылки">6</a></sup> Boshing Karmil tog‘iday baland turadi, Soching kimxobday go‘zal, Hatto shoh ham unga asirdir.</div>
  <div id="7"><sup><a href="https://www.kitobook.com/compare/book/22/07/7/" title="сравнение переводов, параллельные ссылки">7</a></sup> Qanday go‘zal va xushro‘ysan, Huzurbaxsh sevgilim mening.</div>
  <div id="8"><sup><a href="https://www.kitobook.com/compare/book/22/07/8/" title="сравнение переводов, параллельные ссылки">8</a></sup> Palma daraxtiday savlatlisan, Ko‘kraklaring uning mevalariday to‘liqdir.</div>
  <div id="9"><sup><a href="https://www.kitobook.com/compare/book/22/07/9/" title="сравнение переводов, параллельные ссылки">9</a></sup> Men shunday dedim: “Palma daraxtiga chiqib, Mevalaridan ushlayman.” Ko‘kraklaring men uchun uzumday mazali, Nafasing esa olmalarday shirin bo‘lsin.</div>
  <div id="10"><sup><a href="https://www.kitobook.com/compare/book/22/07/10/" title="сравнение переводов, параллельные ссылки">10</a></sup> O‘pichlaring eng a’lo sharobday shirindir, Bunday sharob lab va tishlar orasidan tekis o‘tadi.</div>
  <div id="11"><sup><a href="https://www.kitobook.com/compare/book/22/07/11/" title="сравнение переводов, параллельные ссылки">11</a></sup> Men sevgilimnikiman, U faqat meni qo‘msaydi.</div>
  <div id="12"><sup><a href="https://www.kitobook.com/compare/book/22/07/12/" title="сравнение переводов, параллельные ссылки">12</a></sup> Kelgin, sevgilim, dalalarga boraylik. Xina gullar orasida yotib qolaylik.</div>
  <div id="13"><sup><a href="https://www.kitobook.com/compare/book/22/07/13/" title="сравнение переводов, параллельные ссылки">13</a></sup> Vaqtli turib, uzumzorlarga kiraylik. Ular gulga kirdimikin?! Toklaru anorlar gullaganmikin?! O‘sha yerda men senga o‘z sevgimni to‘la ko‘rsataman.</div>
  <div id="14"><sup><a href="https://www.kitobook.com/compare/book/22/07/14/" title="сравнение переводов, параллельные ссылки">14</a></sup> Mehrigiyolar hid taratib turibdi. Eshigimiz tepasiga har xil mevalardan osib, Sen uchun saqlab qo‘ydim, sevgilim.</div>
</div>