<div itemprop="articleBody" class="text">
  <div id="1"><sup><a href="https://www.kitobook.com/compare/book/22/01/1/" title="сравнение переводов, параллельные ссылки">1</a></sup> Sulaymonning eng go‘zal qo‘shig‘i. O‘pgin meni lablaring bilan, Sening sevging sharobdan ham shirinroqdir.</div>
  <div id="2"><sup><a href="https://www.kitobook.com/compare/book/22/01/2/" title="сравнение переводов, параллельные ссылки">2</a></sup> Atir moylaring qanchalik xushbo‘y! Yoqimli atir kabi noming har tarafga taralar. Shuning uchun qizlar seni sevarlar.</div>
  <div id="3"><sup><a href="https://www.kitobook.com/compare/book/22/01/3/" title="сравнение переводов, параллельные ссылки">3</a></sup> Meni o‘zing bilan olib ket, tezroq boraylik. Ey shohim, meni o‘z yotog‘ingga olib kirgin. Ey shohimiz, biz quvonamiz. Siz bilan sevinamiz, Sharobdan ham ko‘proq sizning sevgingizni maqtaymiz. Ey sevgilim! Qizlar seni sevib, to‘g‘ri qilishadi.</div>
  <div id="4"><sup><a href="https://www.kitobook.com/compare/book/22/01/4/" title="сравнение переводов, параллельные ссылки">4</a></sup> Ey Quddus qizlari! Men qorachadan kelgan bo‘lsam ham go‘zalman, Kedar chodirlariday qora bo‘lsam ham, Sulaymon pardalariday chiroylidirman.</div>
  <div id="5"><sup><a href="https://www.kitobook.com/compare/book/22/01/5/" title="сравнение переводов, параллельные ссылки">5</a></sup> Qoraligim uchun menga past nazar bilan qaramanglar. Quyosh nurlari meni qoraytirdi. Aka–ukalarimning mendan jahli chiqib, Meni uzumzorlar qorovuli qilib qo‘yishdi, Ammo o‘z uzumzorimga qaray olmadim!</div>
  <div id="6"><sup><a href="https://www.kitobook.com/compare/book/22/01/6/" title="сравнение переводов, параллельные ссылки">6</a></sup> Sevgilim, menga aytgin–chi, Qayerda o‘z podangni boqasan? Tush vaqti ularni qayerga yotqizasan? Ayt menga, yana podachi do‘stlaring oldida Uyatsiz ayollarday bo‘lib yurmay axir.</div>
  <div id="7"><sup><a href="https://www.kitobook.com/compare/book/22/01/7/" title="сравнение переводов, параллельные ссылки">7</a></sup> Qayerdaligimni bilmasang, Ey go‘zallarning go‘zali, Podaning izlaridan borgin. Cho‘ponlarning chodirlari oldida O‘z echkilaringni o‘tlatgin.</div>
  <div id="8"><sup><a href="https://www.kitobook.com/compare/book/22/01/8/" title="сравнение переводов, параллельные ссылки">8</a></sup> Ey sevgilim, Sen fir’avn aravasiga qo‘shilgan uchqur otday go‘zalsan.</div>
  <div id="9"><sup><a href="https://www.kitobook.com/compare/book/22/01/9/" title="сравнение переводов, параллельные ссылки">9</a></sup> Ziraklaring tufayli yonoqlaring go‘zaldir, Marvaridlar bo‘yningni qanday chiroyli qilar.</div>
  <div id="10"><sup><a href="https://www.kitobook.com/compare/book/22/01/10/" title="сравнение переводов, параллельные ссылки">10</a></sup> Senga atab tilladan bezaklar, Kumushdan taqinchoqlar yasattiraman.</div>
  <div id="11"><sup><a href="https://www.kitobook.com/compare/book/22/01/11/" title="сравнение переводов, параллельные ссылки">11</a></sup> Shohim yonboshlab yotganda, Atirlarim o‘z hidini taratdi.</div>
  <div id="12"><sup><a href="https://www.kitobook.com/compare/book/22/01/12/" title="сравнение переводов, параллельные ссылки">12</a></sup> Ko‘kraklarim orasida yotgan, Xushbo‘y mirraga to‘la xaltacha kabidir mening sevgilim.</div>
  <div id="13"><sup><a href="https://www.kitobook.com/compare/book/22/01/13/" title="сравнение переводов, параллельные ссылки">13</a></sup> U men uchun Engedi bog‘laridagi Xina gullaridaydir.</div>
  <div id="14"><sup><a href="https://www.kitobook.com/compare/book/22/01/14/" title="сравнение переводов, параллельные ссылки">14</a></sup> Go‘zaldirsan, ey sevgilim, Sen go‘zalsan! Ko‘zlaring kabutar ko‘zlariday nazokatlidir.</div>
  <div id="15"><sup><a href="https://www.kitobook.com/compare/book/22/01/15/" title="сравнение переводов, параллельные ссылки">15</a></sup> Chiroylisan, ey sevgilim, Juda ham xushro‘ydirsan, Yam–yashil maysalar bizning to‘shagimizdir.</div>
  <div id="16"><sup><a href="https://www.kitobook.com/compare/book/22/01/16/" title="сравнение переводов, параллельные ссылки">16</a></sup> Sadr daraxtlari tomimiz bo‘lsa, Archalar tomimiz sinchlaridir.</div>
</div>