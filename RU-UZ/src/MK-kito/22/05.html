<div itemprop="articleBody" class="text">
  <div id="1"><sup><a href="https://www.kitobook.com/compare/book/22/05/1/" title="сравнение переводов, параллельные ссылки">1</a></sup> Ey jonim, kelinchagim, bog‘imga kelib, Mirra va ziravorlarimni to‘playman. Asalari mumini hamda asalimni yeyman, Sut va sharobimni ichaman. To‘yguningcha yegin, sevgilim, Sevgidan ichib, qoniqqin.</div>
  <div id="2"><sup><a href="https://www.kitobook.com/compare/book/22/05/2/" title="сравнение переводов, параллельные ссылки">2</a></sup> Uxladim, lekin yuragim uyg‘oq edi. Ana, sevgilim chaqirmoqda: “Ochgin eshigingni, jonim, sevgilim, Kabutarim, komilim. Boshim ho‘ldir shudringdan, Sochlarim esa tun shabnamidan.”</div>
  <div id="3"><sup><a href="https://www.kitobook.com/compare/book/22/05/3/" title="сравнение переводов, параллельные ссылки">3</a></sup> Kiyimlarimni yechib qo‘yganman, Qanday qilib yana kiyaman?! Oyoqlarim yuvilgan, Ularni kir qilaymi?!</div>
  <div id="4"><sup><a href="https://www.kitobook.com/compare/book/22/05/4/" title="сравнение переводов, параллельные ссылки">4</a></sup> Sevgilim qo‘lini eshik teshigidan kirgizganda, Butun vujudim titrab ketdi.</div>
  <div id="5"><sup><a href="https://www.kitobook.com/compare/book/22/05/5/" title="сравнение переводов, параллельные ссылки">5</a></sup> Sevgilimni kirg‘izay, deya turdim. Qo‘llarimdagi mirra, Eshikning tutqichlariga oqib tushdi.</div>
  <div id="6"><sup><a href="https://www.kitobook.com/compare/book/22/05/6/" title="сравнение переводов, параллельные ссылки">6</a></sup> Sevgilimga eshikni ochdim, Lekin u ketib qolibdi. U ketganiga yurak–bag‘rim ezildi. Qidirib, uni topa olmadim, Chaqirdim, lekin u javob bermadi.</div>
  <div id="7"><sup><a href="https://www.kitobook.com/compare/book/22/05/7/" title="сравнение переводов, параллельные ссылки">7</a></sup> Shaharni aylanib yurgan qo‘riqchilar Meni ko‘rib qoldilar. Ular meni urib yaraladilar. O‘sha shahar qo‘riqchilari Ustimdagi ro‘molimni olib qo‘ydilar.</div>
  <div id="8"><sup><a href="https://www.kitobook.com/compare/book/22/05/8/" title="сравнение переводов, параллельные ссылки">8</a></sup> Ey Quddus qizlari, va’da beringlar, Sevgilimni topsangiz, aytib qo‘yinglar, Uning ishqi dardida yonmoqdaman.</div>
  <div id="9"><sup><a href="https://www.kitobook.com/compare/book/22/05/9/" title="сравнение переводов, параллельные ссылки">9</a></sup> Ey ayollar go‘zali, Sevgilingning boshqalardan nimasi ortiq?! Uning boshqalardan nimasi ortiqki, Sen bizga, va’da beringlar, deb aytasan?!</div>
  <div id="10"><sup><a href="https://www.kitobook.com/compare/book/22/05/10/" title="сравнение переводов, параллельные ссылки">10</a></sup> Sevgilim qo‘hlik, chiroylidir, O‘n mingtaning ichida ajralib turar.</div>
  <div id="11"><sup><a href="https://www.kitobook.com/compare/book/22/05/11/" title="сравнение переводов, параллельные ссылки">11</a></sup> Boshi eng a’lo tilladay go‘zal, Jingalak sochlari qarg‘aday qop–qoradir.</div>
  <div id="12"><sup><a href="https://www.kitobook.com/compare/book/22/05/12/" title="сравнение переводов, параллельные ссылки">12</a></sup> Ko‘zlari esa buloqlar bo‘yidagi kabutarlarday, Chashmalar bo‘yidagi, sutga cho‘mdirilgan kaptarlardaydir.</div>
  <div id="13"><sup><a href="https://www.kitobook.com/compare/book/22/05/13/" title="сравнение переводов, параллельные ссылки">13</a></sup> Uning yonoqlari muattar hidli Ziravor bog‘lari kabi juda xushbo‘ydir. Lablari esa mirra oqib turgan Nilufarlar kabi shirindir.</div>
  <div id="14"><sup><a href="https://www.kitobook.com/compare/book/22/05/14/" title="сравнение переводов, параллельные ссылки">14</a></sup> Qo‘llari tilladan yasalib, Topaz toshlar bilan bezatilganga o‘xshaydi. Tanasi esa zangori yoqutlar o‘rnatilgan Tep–tekis fil tishiday chiroylidir.</div>
  <div id="15"><sup><a href="https://www.kitobook.com/compare/book/22/05/15/" title="сравнение переводов, параллельные ссылки">15</a></sup> Oyoqlari tilla taglikka o‘rnatilgan Marmar ustunlari kabi kuchlidir. Uning qiyofasi ulug‘vor Lubnonday, Qudratli a’lo sadr daraxtlaridaydir.</div>
  <div id="16"><sup><a href="https://www.kitobook.com/compare/book/22/05/16/" title="сравнение переводов, параллельные ссылки">16</a></sup> Uning ovozi juda shirin, O‘zi esa har jihatdan maftunkor. Ey Quddus qizlari, mana shunday yigit Mening sevgilim, do‘stimdir.</div>
</div>