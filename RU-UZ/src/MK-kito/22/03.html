<div itemprop="articleBody" class="text">
  <div id="1"><sup><a href="https://www.kitobook.com/compare/book/22/03/1/" title="сравнение переводов, параллельные ссылки">1</a></sup> Kechqurun o‘rnimda yotganimda, Butun qalbim bilan sevgan oshig‘imni qo‘msadim. Juda qo‘msadim, lekin uni topolmadim.</div>
  <div id="2"><sup><a href="https://www.kitobook.com/compare/book/22/03/2/" title="сравнение переводов, параллельные ссылки">2</a></sup> Endi turib, shaharga chiqaman. Shahar maydonlariyu, ko‘chalarida yurib, Sevgilimni izlayman. Izladim–u, ammo uni topolmadim.</div>
  <div id="3"><sup><a href="https://www.kitobook.com/compare/book/22/03/3/" title="сравнение переводов, параллельные ссылки">3</a></sup> Qo‘riqchilar shaharni kezib yurib, Meni ko‘rib qolishdi. Ulardan: “Sevgilimni ko‘rmadingizmi?” deb so‘radim.</div>
  <div id="4"><sup><a href="https://www.kitobook.com/compare/book/22/03/4/" title="сравнение переводов, параллельные ссылки">4</a></sup> Ularning oldidan ketishim bilanoq, Sevgilimni topdim. Uni mahkam quchib, qo‘yib yubormadim. Onamning uyiga olib keldim. Uni o‘z tuqqan onamning xonasiga olib kirdim.</div>
  <div id="5"><sup><a href="https://www.kitobook.com/compare/book/22/03/5/" title="сравнение переводов, параллельные ссылки">5</a></sup> Ey Quddus qizlari, Kiyigu yovvoyi ohular haqi ont iching. Vaqt–soati kelmaguncha, Sevgini qo‘zg‘atmang, uyg‘otmang.</div>
  <div id="6"><sup><a href="https://www.kitobook.com/compare/book/22/03/6/" title="сравнение переводов, параллельные ссылки">6</a></sup> Dashtda tutunday ko‘tarilib, Ko‘rinayotgan narsa nimadir? Undan attor rastasidagi barcha xushbo‘y atirlarning hidi, Mirra va xushbo‘y tutatqilarning hidi kelib turibdi.</div>
  <div id="7"><sup><a href="https://www.kitobook.com/compare/book/22/03/7/" title="сравнение переводов, параллельные ссылки">7</a></sup> Qaranglar, u Sulaymonning taxtiravonidir, Uning atrofida oltmishta pahlavoni bor. Ular Isroil xalqi orasidagi eng bahodir jangchilardir.</div>
  <div id="8"><sup><a href="https://www.kitobook.com/compare/book/22/03/8/" title="сравнение переводов, параллельные ссылки">8</a></sup> Qilich o‘ynatishda hammasi mohir, Jangda ham juda mahoratlidirlar. Tunda bo‘ladigan hujumlardan saqlanish uchun Ularning hammasi qilich bilan qurollangan.</div>
  <div id="9"><sup><a href="https://www.kitobook.com/compare/book/22/03/9/" title="сравнение переводов, параллельные ссылки">9</a></sup> Shoh Sulaymon o‘z taxtiravonini Lubnon yog‘ochlaridan yasattirgan.</div>
  <div id="10"><sup><a href="https://www.kitobook.com/compare/book/22/03/10/" title="сравнение переводов, параллельные ссылки">10</a></sup> Bu taxtiravon dastalari kumushdan, Orqasi tilladan yasalgan, O‘rindig‘iga esa safsar kimxob to‘shalgan. Quddus qizlari taxtiravonning ichini Muhabbat bilan bezatganlar.</div>
  <div id="11"><sup><a href="https://www.kitobook.com/compare/book/22/03/11/" title="сравнение переводов, параллельные ссылки">11</a></sup> Chiqinglar, ey Sion qizlari! Shoh Sulaymonga qaranglar. To‘yi kuni, yuragi shodlik bilan to‘lgan kuni Onasi kiydirgan tojga qaranglar.</div>
</div>