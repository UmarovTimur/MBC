<div itemprop="articleBody" class="text">
  <div id="1"><sup><a href="https://www.kitobook.com/compare/book/29/03/1/" title="сравнение переводов, параллельные ссылки">1</a></sup> Egamiz shunday deydi: “O‘sha kunlarda Men Yahudo va Quddusning oldingi mavqeini tiklayman.</div>
  <div id="2"><sup><a href="https://www.kitobook.com/compare/book/29/03/2/" title="сравнение переводов, параллельные ссылки">2</a></sup> So‘ng barcha xalqlarni yig‘ib, Hukm vodiysiga olib tushaman. U yerda xalqim Isroil haqi uchun ular bilan da’volashaman, chunki ular Mening xalqimni turli ellarga tarqatib yubordilar. Yurtimni esa o‘zaro bo‘lishib oldilar.</div>
  <div id="3"><sup><a href="https://www.kitobook.com/compare/book/29/03/3/" title="сравнение переводов, параллельные ссылки">3</a></sup> Ular xalqim uchun qur’a tashlab, o‘g‘il–qizlarimni sotib yubordilar. Tushgan pulga fohishabozligu aysh– ishrat qildilar.</div>
  <div id="4"><sup><a href="https://www.kitobook.com/compare/book/29/03/4/" title="сравнение переводов, параллельные ссылки">4</a></sup> Ey Tir, Sidon va butun Filist xalqi, Menda nima qasdingiz bor?! Sizlar hali Mendan o‘ch olmoqchimisiz?! Bordi–yu, niyatingiz shu bo‘lsa, Men o‘sha zahotiyoq qilmishingizga yarasha jazoingizni beraman.</div>
  <div id="5"><sup><a href="https://www.kitobook.com/compare/book/29/03/5/" title="сравнение переводов, параллельные ссылки">5</a></sup> Sizlar oltinu kumushlarimni tortib oldingiz, qimmatbaho xazinalarimni sajdagohlaringizga olib ketdingiz.</div>
  <div id="6"><sup><a href="https://www.kitobook.com/compare/book/29/03/6/" title="сравнение переводов, параллельные ссылки">6</a></sup> Yahudo va Quddus xalqini yunonlarga sotib, o‘z vatanidan yiroq qildingiz.</div>
  <div id="7"><sup><a href="https://www.kitobook.com/compare/book/29/03/7/" title="сравнение переводов, параллельные ссылки">7</a></sup> Endi Men Yahudo va Quddus xalqini sizlar sotgan yurtlardan olib chiqaman. Qilmishingizga yarasha jazoingizni beraman.</div>
  <div id="8"><sup><a href="https://www.kitobook.com/compare/book/29/03/8/" title="сравнение переводов, параллельные ссылки">8</a></sup> O‘g‘il–qizlaringizni Yahudo xalqiga sotaman, ular esa farzandlaringizni olisdagi bir xalqqa — Savoliklarga sotishadi.” Zotan, bu so‘zlarni Egamiz aytdi.</div>
  <div id="9"><sup><a href="https://www.kitobook.com/compare/book/29/03/9/" title="сравнение переводов, параллельные ссылки">9</a></sup> Xalqlar orasida shunday deb e’lon qiling: “Jangga tayyorlanib, jangchilarni safarbar qiling! Sipohlaringiz hujum qilsin!</div>
  <div id="10"><sup><a href="https://www.kitobook.com/compare/book/29/03/10/" title="сравнение переводов, параллельные ссылки">10</a></sup> Omochlaringizdan yasang qilichlar, O‘roqlaringizdan qiling nayzalar. Zaiflar ham qo‘liga qurol tutsin.</div>
  <div id="11"><sup><a href="https://www.kitobook.com/compare/book/29/03/11/" title="сравнение переводов, параллельные ссылки">11</a></sup> Ey tevarakdagi xalqlar, shoshiling, Qani, hammangiz vodiyda to‘planing.” O‘z sipohlaringni, ey Egam, chaqir!</div>
  <div id="12"><sup><a href="https://www.kitobook.com/compare/book/29/03/12/" title="сравнение переводов, параллельные ссылки">12</a></sup> Egamiz shunday deydi: “Barcha xalqlar bo‘lsin safarbar, Hukm vodiysiga kelishsin ular. Men u yerda o‘tirurman, Hamma xalqlar ustidan hukm chiqarurman.</div>
  <div id="13"><sup><a href="https://www.kitobook.com/compare/book/29/03/13/" title="сравнение переводов, параллельные ссылки">13</a></sup> Qani kelinglar, Yetilgan bug‘doyni o‘rganday ularni o‘ringlar, Pishgan uzumni ezganday, bosib yo‘q qilinglar, Xumlar to‘lgan, Ularning qabihliklari bilan to‘lib–toshgan.”</div>
  <div id="14"><sup><a href="https://www.kitobook.com/compare/book/29/03/14/" title="сравнение переводов, параллельные ссылки">14</a></sup> Ming–minglab olomon To‘plangan Hukm vodiysida! Zotan, yaqinlashgandir Egamizning kuni Hukm vodiysiga.</div>
  <div id="15"><sup><a href="https://www.kitobook.com/compare/book/29/03/15/" title="сравнение переводов, параллельные ссылки">15</a></sup> Quyosh ham, oy ham qoraygan, Yulduzlar nuri so‘ngan.</div>
  <div id="16"><sup><a href="https://www.kitobook.com/compare/book/29/03/16/" title="сравнение переводов, параллельные ссылки">16</a></sup> Egam Siondan turib hayqirar, Quddusdan gulduros ovozi yangrar, Yeru osmon larzaga kelar. Ammo Egam O‘z xalqini panohiga olar, U Isroil xalqining qo‘rg‘oni bo‘lar.</div>
  <div id="17"><sup><a href="https://www.kitobook.com/compare/book/29/03/17/" title="сравнение переводов, параллельные ссылки">17</a></sup> Egamiz shunday deydi: “Ey xalqim, shunda sizlar Egangiz Xudo Men ekanligimni bilasizlar. Men muqaddas tog‘im Sionda qurganman maskan. Tabarruk bir shahar bo‘ladi Quddus, Bosqinchilar endi aslo unga qilmas tajovuz.</div>
  <div id="18"><sup><a href="https://www.kitobook.com/compare/book/29/03/18/" title="сравнение переводов, параллельные ссылки">18</a></sup> O‘sha kuni sut oqar qirlardan, Uzum sharbati kelar tog‘lardan, Yahudodagi o‘zanlar suvga to‘lar, Mening uyimdan buloq otilib chiqar, Qaqroq Shitim vodiysini sug‘orar.</div>
  <div id="19"><sup><a href="https://www.kitobook.com/compare/book/29/03/19/" title="сравнение переводов, параллельные ссылки">19</a></sup> Misr huvullab, Edom bo‘m–bo‘sh sahroga aylanar. Oh, Yahudo xalqiga zulm o‘tkazdi ular, Begunoh odamlarning qonin to‘kdilar.</div>
  <div id="20"><sup><a href="https://www.kitobook.com/compare/book/29/03/20/" title="сравнение переводов, параллельные ссылки">20</a></sup> Men albatta jazolayman ularni! Aslo oqlamayman jinoyatchilarni! Yahudo esa abadiy yashar, Quddus avlodlar osha barqaror bo‘lar.</div>
  <div id="21"><sup><a href="https://www.kitobook.com/compare/book/29/03/21/" title="сравнение переводов, параллельные ссылки">21</a></sup> Men, Egangiz, Sionda qurganman maskan.”</div>
</div>