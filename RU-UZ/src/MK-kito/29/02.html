<div itemprop="articleBody" class="text">
  <div id="1"><sup><a href="https://www.kitobook.com/compare/book/29/02/1/" title="сравнение переводов, параллельные ссылки">1</a></sup> Siondaburg‘u chalinglar! Egamizningmuqaddas tog‘ida bong uringlar! Titrasin Yahudoning jamiki ahli, Axir, kelyapti Egamizning kuni. U kunga oz vaqt qoldi.</div>
  <div id="2"><sup><a href="https://www.kitobook.com/compare/book/29/02/2/" title="сравнение переводов, параллельные ссылки">2</a></sup> Zimziyo zulmat kuni bo‘lur u kun, Bulut qoplagan tim qorong‘i bo‘lur u kun! Katta kuchli lashkar yurtni bosar, Yorishgan tongday tog‘lar uzra yoyilar. Bunaqasi azaldan hech sodir bo‘lgan emas, Bundan keyin ham hech qachon sodir bo‘lmas.</div>
  <div id="3"><sup><a href="https://www.kitobook.com/compare/book/29/02/3/" title="сравнение переводов, параллельные ссылки">3</a></sup> Alanga yutib borar ular oldidan, Olov guvullab yonar ular ortidan, Biron jonzot qochib qutulmas ulardan. Ilgari edi zamin Adan bog‘iday, Endi bo‘lib qoldi qaqroq sahroday.</div>
  <div id="4"><sup><a href="https://www.kitobook.com/compare/book/29/02/4/" title="сравнение переводов, параллельные ссылки">4</a></sup> Ularning ko‘rinishi otlarga o‘xshar, Jang otlari kabi hujum qilishar.</div>
  <div id="5"><sup><a href="https://www.kitobook.com/compare/book/29/02/5/" title="сравнение переводов, параллельные ссылки">5</a></sup> Tog‘ cho‘qqilariga sakrab chiqishar, Jang aravasiday gumburlab chopar, Yonayotgan xas–cho‘p kabi chirsillar, Jangga tayyor bo‘lib saf tortgan Kuchli lashkarga o‘xshar ular.</div>
  <div id="6"><sup><a href="https://www.kitobook.com/compare/book/29/02/6/" title="сравнение переводов, параллельные ссылки">6</a></sup> Ularning oldida xalqlar dahshatga tushar, Hammaning yuzi bo‘zday oqarib ketar.</div>
  <div id="7"><sup><a href="https://www.kitobook.com/compare/book/29/02/7/" title="сравнение переводов, параллельные ссылки">7</a></sup> Jangchilarday hujum qilar bu lashkar, Sipohlarday devordan oshib tushar. Safdan chetga chiqmay olg‘a bosishar.</div>
  <div id="8"><sup><a href="https://www.kitobook.com/compare/book/29/02/8/" title="сравнение переводов, параллельные ссылки">8</a></sup> Bir–birlarin turtmaslar, Hammasi o‘z yo‘lida ketar. G‘ovlarni ham yorib o‘tishar, Hech narsa ularni to‘xtata olmas.</div>
  <div id="9"><sup><a href="https://www.kitobook.com/compare/book/29/02/9/" title="сравнение переводов, параллельные ссылки">9</a></sup> Bostirib borishar ular shaharga, Yopirilishar shahar devorlariga. Uylarga tirmashib chiqishar, O‘g‘riday derazalardan ichkariga kirishar.</div>
  <div id="10"><sup><a href="https://www.kitobook.com/compare/book/29/02/10/" title="сравнение переводов, параллельные ссылки">10</a></sup> Ularning oldida zamin titrar, Osmonu falak qaltirab turar. Quyosh ham, oy ham qorayar, Yulduzlar nuri so‘nar.</div>
  <div id="11"><sup><a href="https://www.kitobook.com/compare/book/29/02/11/" title="сравнение переводов, параллельные ссылки">11</a></sup> Egamiz lashkarning boshida turar, Lashkariga O‘z sadosin berar. Naqadar behisob Uning qo‘shini, Uning amriga bo‘ysunadiganlar qudratli. Egamizning kuni chindan dahshatli! Bu vahimali kunga bardosh bergay kim?!</div>
  <div id="12"><sup><a href="https://www.kitobook.com/compare/book/29/02/12/" title="сравнение переводов, параллельные ссылки">12</a></sup> Egamizning kalomi shudir: “Hozir ham kech emas, Ro‘za tutib, yig‘lab, qayg‘urib, Butun qalbingiz bilan Menga qaytinglar.</div>
  <div id="13"><sup><a href="https://www.kitobook.com/compare/book/29/02/13/" title="сравнение переводов, параллельные ссылки">13</a></sup> Kiyimingizni emas, bag‘ringizni yirtinglar.” Egangiz Xudoga qaytinglar, U inoyatli, Rahmdil, jahli tez chiqmaydi, sodiq sevgisi mo‘ldir, G‘azabidan tushib kechiradigan Xudodir.</div>
  <div id="14"><sup><a href="https://www.kitobook.com/compare/book/29/02/14/" title="сравнение переводов, параллельные ссылки">14</a></sup> Kim bilsin, U shashtidan qaytar, Balki xirmoningizga baraka berar. Shunda Egangiz Xudoga sizlar Don bilan sharob nazrin taqdim qilasizlar.</div>
  <div id="15"><sup><a href="https://www.kitobook.com/compare/book/29/02/15/" title="сравнение переводов, параллельные ссылки">15</a></sup> Burg‘u chaling Sionda! Ro‘za kunlarin belgilanglar, O‘sha kunlarga yig‘in e’lon qilinglar.</div>
  <div id="16"><sup><a href="https://www.kitobook.com/compare/book/29/02/16/" title="сравнение переводов, параллельные ссылки">16</a></sup> Yig‘ing jamiki xalqni, Pok qiling jamoani. Chaqirtiring qariyalarni, Olib keling bolalaru emizikli go‘daklarni. Hatto yangi kelin–kuyovlar ham Chimildiqdan chiqib kelishsin.</div>
  <div id="17"><sup><a href="https://www.kitobook.com/compare/book/29/02/17/" title="сравнение переводов, параллельные ссылки">17</a></sup> Ma’badning ayvoni bilan qurbongoh orasida Yig‘lashsin Egamizning xizmatkor ruhoniylari, Yolvorishsin shunday deya Xudoga: “Ey Egamiz, shafqat qilgin xalqingga, Mulking bo‘lgan Isroil ellar aro kulgi bo‘lmasin. ‘Ularning Xudosi qani?!’ deya xalqlar bizni mazax qilmasin!”</div>
  <div id="18"><sup><a href="https://www.kitobook.com/compare/book/29/02/18/" title="сравнение переводов, параллельные ссылки">18</a></sup> Egamiz O‘z yurtiga jon kuydirdi shul zamon, O‘z xalqiga rahm qildi U o‘shal on.</div>
  <div id="19"><sup><a href="https://www.kitobook.com/compare/book/29/02/19/" title="сравнение переводов, параллельные ссылки">19</a></sup> Javob berdi U xalqiga shunday debon: “To‘q bo‘lasiz, sizlarga beraman sharob, moy va don. Xalqlar orasida mazax bo‘lishingizga endi yo‘l qo‘ymayman.</div>
  <div id="20"><sup><a href="https://www.kitobook.com/compare/book/29/02/20/" title="сравнение переводов, параллельные ссылки">20</a></sup> Daf qilaman shimoldan kelgan lashkarlarni, Haydab solaman qaqroq, huvullagan sahroga ularni. O‘lik dengizga uloqtiraman ilg‘or qismlarini, O‘rta yer dengiziga suraman orqa qismlarini. Jasadlaridan qo‘lansa hid anqiydi.” Bajo qildi Egamiz buyuk ishlarini!</div>
  <div id="21"><sup><a href="https://www.kitobook.com/compare/book/29/02/21/" title="сравнение переводов, параллельные ссылки">21</a></sup> Ey zamin, qo‘rqma! Xursand bo‘l, shodlan. Bajo qildi Egamiz buyuk ishlarini!</div>
  <div id="22"><sup><a href="https://www.kitobook.com/compare/book/29/02/22/" title="сравнение переводов, параллельные ссылки">22</a></sup> Qo‘rqmanglar endi, ey, yovvoyi hayvonlar, Chunki yam–yashildir dashtdagi yaylovlar, Meva berayotir endi daraxtlar, Anjir va uzumning hosili mo‘ldir.</div>
  <div id="23"><sup><a href="https://www.kitobook.com/compare/book/29/02/23/" title="сравнение переводов, параллельные ссылки">23</a></sup> Ey Sion xalqi, xursand bo‘linglar, Egangiz Xudoning ishlaridan sevininglar. Sizlarga U yon bosib, yomg‘irni mo‘l yog‘dirdi. Oldingiday, kuz, bahorda yomg‘irni quydirdi.</div>
  <div id="24"><sup><a href="https://www.kitobook.com/compare/book/29/02/24/" title="сравнение переводов, параллельные ссылки">24</a></sup> Endi xirmonlar donga to‘lib ketadi, Xumlar sharobu moy bilan to‘lib–toshadi.</div>
  <div id="25"><sup><a href="https://www.kitobook.com/compare/book/29/02/25/" title="сравнение переводов, параллельные ссылки">25</a></sup> Egamiz shunday deydi: “Zarar ko‘rdingiz qirg‘in keltiruvchi, Yemiruvchi chigirtkalar dastidan, Ekinzorlaringizni kemirib tashlagan Sakraydigan chigirtka galasi dastidan, Ko‘rgan zararingizni Men qoplayman. Bu kuchli lashkarni sizga qarshi Men yuborganman.</div>
  <div id="26"><sup><a href="https://www.kitobook.com/compare/book/29/02/26/" title="сравнение переводов, параллельные ссылки">26</a></sup> Endi sizlar xohlaganingizcha yeysiz, Sizlar uchun ajoyibotlar ko‘rsatgan Men, Egangiz Xudoga hamdu sano aytasiz. Ey xalqim, hech qachon sharmanda bo‘lmaysan endi!</div>
  <div id="27"><sup><a href="https://www.kitobook.com/compare/book/29/02/27/" title="сравнение переводов, параллельные ссылки">27</a></sup> Ey Isroil, Men orangda ekanimni bilib olasan shunda, Men Egangiz Xudoman, yo‘qdir Mendan boshqasi. Ey xalqim, hech qachon sharmanda bo‘lmaysan endi!</div>
  <div id="28"><sup><a href="https://www.kitobook.com/compare/book/29/02/28/" title="сравнение переводов, параллельные ссылки">28</a></sup> So‘ngra O‘z Ruhimni yog‘diraman har bir inson ustiga, Vahiylar keladi yigitlaringizga. Bashorat qilurlar sizning o‘g‘il–qizlaringiz. Karomatli tushlar ko‘rurlar qariyalaringiz.</div>
  <div id="29"><sup><a href="https://www.kitobook.com/compare/book/29/02/29/" title="сравнение переводов, параллельные ссылки">29</a></sup> O‘z Ruhimni yog‘diraman o‘sha kunlarda, Hattoki qulu cho‘rilaringiz ustiga.</div>
  <div id="30"><sup><a href="https://www.kitobook.com/compare/book/29/02/30/" title="сравнение переводов, параллельные ссылки">30</a></sup> Mening buyuk va dahshatli kunim kelishidan oldin, Men yeru osmonda alomatlarni ko‘rsataman. Yer yuzida qonni, olovni va tutun ustunlarini paydo qilaman.</div>
  <div id="31"><sup><a href="https://www.kitobook.com/compare/book/29/02/31/" title="сравнение переводов, параллельные ссылки">31</a></sup> Quyosh qorayadi, oy qon tusiga kiradi.”</div>
  <div id="32"><sup><a href="https://www.kitobook.com/compare/book/29/02/32/" title="сравнение переводов, параллельные ссылки">32</a></sup> Shunda Xudo da’vat etgan odamlar omon qoladi. Ha, Egamizga iltijo qilgan har bir inson qutqariladi. Egamiz aytganiday, Sion tog‘iga va Quddusga qochib borganlar najot topishadi.</div>
</div>