<div itemprop="articleBody" class="text">
  <div id="1"><sup><a href="https://www.kitobook.com/compare/book/58/04/1/" title="сравнение переводов, параллельные ссылки">1</a></sup> Ey xo‘jayinlar, sizning ham jannatda Xo‘jayiningiz borligini bilib, qullaringizga odil va to‘g‘ri muomala qiling.</div>
  <div id="2"><sup><a href="https://www.kitobook.com/compare/book/58/04/2/" title="сравнение переводов, параллельные ссылки">2</a></sup> Doim ibodat qiling. Ibodatda hushyor bo‘lib, shukronalar keltiring.</div>
  <div id="3"><sup><a href="https://www.kitobook.com/compare/book/58/04/3/" title="сравнение переводов, параллельные ссылки">3</a></sup> Shuningdek, bizlar uchun ham ibodat qilinglar: biz Xudoning kalomini e’lon qilishimiz va Masih sirini bayon etishimiz uchun Uning O‘zi bizga yo‘l ochib bersin. Men ana shu sir tufayli qamoqdaman.</div>
  <div id="4"><sup><a href="https://www.kitobook.com/compare/book/58/04/4/" title="сравнение переводов, параллельные ссылки">4</a></sup> Bu sirni munosib ravishda izhor eta olishimni Xudodan so‘ranglar.</div>
  <div id="5"><sup><a href="https://www.kitobook.com/compare/book/58/04/5/" title="сравнение переводов, параллельные ссылки">5</a></sup> Fursatni g‘animat bilib, imonlilar qatoriga qo‘shilmaganlarga nisbatan oqilona yo‘l tutinglar.</div>
  <div id="6"><sup><a href="https://www.kitobook.com/compare/book/58/04/6/" title="сравнение переводов, параллельные ссылки">6</a></sup> Ular bilan qanday gaplashishni sizlarga o‘rgatay: ular bilan gaplashganingizda so‘zingiz hamisha yoqimli va mazmunli bo‘lsin.</div>
  <div id="7"><sup><a href="https://www.kitobook.com/compare/book/58/04/7/" title="сравнение переводов, параллельные ссылки">7</a></sup> Men haqimdagi barcha yangiliklarni Rabbimiz Isoning sodiq xizmatkori, hamkorim va suyukli birodarim Tixik sizlarga aytib beradi.</div>
  <div id="8"><sup><a href="https://www.kitobook.com/compare/book/58/04/8/" title="сравнение переводов, параллельные ссылки">8</a></sup> Sizlarga dalda berib, hol–ahvolimizni sizlarga bildirsin, deb men uni sizlarning oldingizga jo‘natyapman.</div>
  <div id="9"><sup><a href="https://www.kitobook.com/compare/book/58/04/9/" title="сравнение переводов, параллельные ссылки">9</a></sup> Tixik bilan birga oldingizga sodiq va sevimli birodarimiz, hamshaharingiz O‘nisim ham boradi. Ular bu yerda bo‘lib o‘tgan hamma narsani sizlarga aytib berishadi.</div>
  <div id="10"><sup><a href="https://www.kitobook.com/compare/book/58/04/10/" title="сравнение переводов, параллельные ссылки">10</a></sup> Men bilan birga qamalgan Aristarx va Barnaboning jiyani Mark ham sizlarga salom yo‘llayaptilar. Mark haqida buyruq olgansizlar: agar oldingizga borsa, uni yaxshi qabul qilinglar.</div>
  <div id="11"><sup><a href="https://www.kitobook.com/compare/book/58/04/11/" title="сравнение переводов, параллельные ссылки">11</a></sup> Yustus laqabli Iso ham sizlarga salom yo‘llayapti. Xudoning Shohligi yo‘lida mehnat qilayotgan bulardan boshqa yahudiy hamkorlarim yo‘q. Ular menga tasalli bo‘lib kelmoqdalar.</div>
  <div id="12"><sup><a href="https://www.kitobook.com/compare/book/58/04/12/" title="сравнение переводов, параллельные ссылки">12</a></sup> Iso Masihning quli, hamshaharingiz Epafras sizlarga salom yo‘llayapti. Xudoning irodasini to‘liq bajaradigan, imoni komil insonlar bo‘linglar, deb Epafras zo‘r g‘ayrat bilan, tinmay sizlar uchun ibodat qilmoqda.</div>
  <div id="13"><sup><a href="https://www.kitobook.com/compare/book/58/04/13/" title="сравнение переводов, параллельные ссылки">13</a></sup> U sizlar uchun hamda Laodikiya va Iyerapol shaharlaridagi imonlilar uchun ne-ne zahmatlar chekkaniga o‘zim shohidman.</div>
  <div id="14"><sup><a href="https://www.kitobook.com/compare/book/58/04/14/" title="сравнение переводов, параллельные ссылки">14</a></sup> Sevimli tabib Luqo va Dimas sizlarga salom yo‘llashyapti.</div>
  <div id="15"><sup><a href="https://www.kitobook.com/compare/book/58/04/15/" title="сравнение переводов, параллельные ссылки">15</a></sup> Laodikiya shahridagi birodarlarga, ayniqsa Nimfaga va uning uyida yig‘iladigan jamoatga salom aytinglar.</div>
  <div id="16"><sup><a href="https://www.kitobook.com/compare/book/58/04/16/" title="сравнение переводов, параллельные ссылки">16</a></sup> Bu maktubim orangizda o‘qib berilgandan keyin, Laodikiyadagi jamoatda ham o‘qittirilsin. Sizlar esa Laodikiyadan keladigan maktubni o‘qinglar.</div>
  <div id="17"><sup><a href="https://www.kitobook.com/compare/book/58/04/17/" title="сравнение переводов, параллельные ссылки">17</a></sup> Arxippga: “Sen Rabbimiz Isoning yo‘lida bo‘yningga olgan xizmatni oxiriga yetkazgin”, — deb aytib qo‘yinglar.</div>
  <div id="18"><sup><a href="https://www.kitobook.com/compare/book/58/04/18/" title="сравнение переводов, параллельные ссылки">18</a></sup> Men, Pavlus, o‘z qo‘lim bilan bu duoyi salomni yozyapman. Qamoqda ekanligimni esdan chiqarmanglar. Xudoning inoyati sizlarga yor bo‘lsin.</div>
</div>