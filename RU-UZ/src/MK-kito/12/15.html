<div itemprop="articleBody" class="text">
  <div id="1"><sup><a href="https://www.kitobook.com/compare/book/12/15/1/" title="сравнение переводов, параллельные ссылки">1</a></sup> Yorubom Isroilda hukmronlik qilayotganiga yigirma yetti yil bo‘lganda, Uzziyo Yahudo shohi bo‘ldi. Uzziyo Emoziyoning o‘g‘li edi.</div>
  <div id="2"><sup><a href="https://www.kitobook.com/compare/book/12/15/2/" title="сравнение переводов, параллельные ссылки">2</a></sup> Uzziyo shoh bo‘lganda, o‘n olti yoshda edi. U Quddusda ellik ikki yil hukmdorlik qildi. Onasi Qudduslik bo‘lib, ismi Yoxoliyo edi.</div>
  <div id="3"><sup><a href="https://www.kitobook.com/compare/book/12/15/3/" title="сравнение переводов, параллельные ссылки">3</a></sup> Uzziyo ham, otasi Emoziyo kabi, Egamiz oldida to‘g‘ri ishlar qildi.</div>
  <div id="4"><sup><a href="https://www.kitobook.com/compare/book/12/15/4/" title="сравнение переводов, параллельные ссылки">4</a></sup> Lekin sajdagohlar hamon yo‘q qilinmagan, xalq o‘sha joylarda hali ham qurbonliklar keltirib, tutatqi tutatardi.</div>
  <div id="5"><sup><a href="https://www.kitobook.com/compare/book/12/15/5/" title="сравнение переводов, параллельные ссылки">5</a></sup> Egamiz Uzziyoni jazolab, teri kasalligiga yo‘liqtirdi. Umrining oxirigacha bir uyda yolg‘iz yashadi. Yurt xalqini ham, shoh saroyini ham o‘g‘li Yo‘tom boshqarardi.</div>
  <div id="6"><sup><a href="https://www.kitobook.com/compare/book/12/15/6/" title="сравнение переводов, параллельные ссылки">6</a></sup> Uzziyoning boshqa ishlari, butun faoliyati “Yahudo shohlari tarixi” kitobida yozilgan.</div>
  <div id="7"><sup><a href="https://www.kitobook.com/compare/book/12/15/7/" title="сравнение переводов, параллельные ссылки">7</a></sup> Uzziyo olamdan o‘tib, Dovud qal’asida ota– bobolari yoniga dafn qilindi. O‘rniga o‘g‘li Yo‘tom shoh bo‘ldi.</div>
  <div id="8"><sup><a href="https://www.kitobook.com/compare/book/12/15/8/" title="сравнение переводов, параллельные ссылки">8</a></sup> Uzziyo Yahudoda shohlik qilayotganiga o‘ttiz sakkiz yil bo‘lganda, Zakariyo Samariyada Isroil shohi bo‘ldi va olti oy hukmronlik qildi. Zakariyo Yorubomning o‘g‘li edi.</div>
  <div id="9"><sup><a href="https://www.kitobook.com/compare/book/12/15/9/" title="сравнение переводов, параллельные ссылки">9</a></sup> U ham, otalari kabi, Egamiz oldida qabih ishlar qilib, Isroilni gunohga botirgan Nabat o‘g‘li Yeribom qilgan gunohlarga ergashdi.</div>
  <div id="10"><sup><a href="https://www.kitobook.com/compare/book/12/15/10/" title="сравнение переводов, параллельные ссылки">10</a></sup> Shallun degan odam Zakariyoga qarshi fitna uyushtirdi. Shallun Yobosh deganning o‘g‘li edi. Hammaning oldida Zakariyoni o‘ldirib, o‘rniga o‘zi shoh bo‘ldi.</div>
  <div id="11"><sup><a href="https://www.kitobook.com/compare/book/12/15/11/" title="сравнение переводов, параллельные ссылки">11</a></sup> Zakariyoning boshqa ishlari “Isroil shohlari tarixi” kitobida yozilgan.</div>
  <div id="12"><sup><a href="https://www.kitobook.com/compare/book/12/15/12/" title="сравнение переводов, параллельные ссылки">12</a></sup> Shunday qilib, Egamizning Yohuga: “Sening nasling to‘rtinchi avlodigacha Isroil taxtida o‘tiradi”, deb aytgan va’dasi amalga oshdi.</div>
  <div id="13"><sup><a href="https://www.kitobook.com/compare/book/12/15/13/" title="сравнение переводов, параллельные ссылки">13</a></sup> Uzziyo Yahudoda shohlik qilayotganiga o‘ttiz to‘qqiz yil bo‘lganda, Shallun Isroil shohi bo‘ldi va Samariyada bir oy hukmronlik qildi.</div>
  <div id="14"><sup><a href="https://www.kitobook.com/compare/book/12/15/14/" title="сравнение переводов, параллельные ссылки">14</a></sup> Manaxim degan odam Tirzadan Samariyaga kelib, Shallunga suiqasd uyushtirdi. Manaxim Gadi deganning o‘g‘li edi. Manaxim Shallunni o‘ldirib, o‘rniga o‘zi shoh bo‘ldi.</div>
  <div id="15"><sup><a href="https://www.kitobook.com/compare/book/12/15/15/" title="сравнение переводов, параллельные ссылки">15</a></sup> Shallunning boshqa ishlari va u qilgan fitna haqida “Isroil shohlari tarixi” kitobida yozilgan.</div>
  <div id="16"><sup><a href="https://www.kitobook.com/compare/book/12/15/16/" title="сравнение переводов, параллельные ссылки">16</a></sup> O‘shanda Tifsax aholisi taslim bo‘lmagani uchun, Manaxim Tirzadan tortib Tifsax shahri va uning atrofidagi qishloqlarni qirdi. Hatto homilador ayollarning qorinlarini yorib tashladi.</div>
  <div id="17"><sup><a href="https://www.kitobook.com/compare/book/12/15/17/" title="сравнение переводов, параллельные ссылки">17</a></sup> Uzziyo Yahudoda shohlik qilayotganiga o‘ttiz to‘qqiz yil bo‘lganda, Manaxim Isroil shohi bo‘lgan va Samariyada o‘n yil hukmdorlik qilgan edi.</div>
  <div id="18"><sup><a href="https://www.kitobook.com/compare/book/12/15/18/" title="сравнение переводов, параллельные ссылки">18</a></sup> U Egamiz oldida qabih ishlar qilib, Isroilni gunohga botirgan Nabat o‘g‘li Yeribom qilgan gunohlarga umri bo‘yi ergashdi.</div>
  <div id="19"><sup><a href="https://www.kitobook.com/compare/book/12/15/19/" title="сравнение переводов, параллельные ссылки">19</a></sup> Shundan keyin Ossuriya shohi Tig‘latpilasar Isroil yerlariga hujum qildi. “Tig‘latpilasar meni qo‘llab–quvvatlasin, o‘zim shoh bo‘lib qolay”, degan maqsadda Manaxim unga 2140 pud kumush berdi.</div>
  <div id="20"><sup><a href="https://www.kitobook.com/compare/book/12/15/20/" title="сравнение переводов, параллельные ссылки">20</a></sup> Manaxim Isroildagi hamma boylarni odam boshiga ellik kumush tangadan to‘lashga majbur qilib, Ossuriya shohiga berilgan kumushning o‘rnini qopladi. Shundan so‘ng Ossuriya shohi Isroil yerlaridan chiqib, yurtiga qaytib ketdi.</div>
  <div id="21"><sup><a href="https://www.kitobook.com/compare/book/12/15/21/" title="сравнение переводов, параллельные ссылки">21</a></sup> Manaximning boshqa ishlari, uning butun faoliyati “Isroil shohlari tarixi” kitobida yozilgan.</div>
  <div id="22"><sup><a href="https://www.kitobook.com/compare/book/12/15/22/" title="сравнение переводов, параллельные ссылки">22</a></sup> Manaxim olamdan o‘tgach, o‘rniga o‘g‘li Pakaxiyo shoh bo‘ldi.</div>
  <div id="23"><sup><a href="https://www.kitobook.com/compare/book/12/15/23/" title="сравнение переводов, параллельные ссылки">23</a></sup> Uzziyo Yahudoda shohlik qilayotganiga ellik yil bo‘lganda, Pakaxiyo Samariyada Isroil shohi bo‘ldi va ikki yil hukmronlik qildi. Pakaxiyo Manaximning o‘g‘li edi.</div>
  <div id="24"><sup><a href="https://www.kitobook.com/compare/book/12/15/24/" title="сравнение переводов, параллельные ссылки">24</a></sup> Pakaxiyo Egamiz oldida qabih ishlar qilib, Isroilni gunohga botirgan Nabat o‘g‘li Yeribom qilgan gunohlarga ergashdi.</div>
  <div id="25"><sup><a href="https://www.kitobook.com/compare/book/12/15/25/" title="сравнение переводов, параллельные ссылки">25</a></sup> Pekax degan lashkarboshi Pakaxiyoga qarshi fitna uyushtirdi. Pekax Ramaliyo degan odamning o‘g‘li edi. Pekax yoniga Giladlik ellikta odamni olib, Samariyadagi shoh saroyining qal’asida Pakaxiyoni, Argob va Oreyni o‘ldirdi. Uning o‘rniga Pekaxning o‘zi shoh bo‘ldi.</div>
  <div id="26"><sup><a href="https://www.kitobook.com/compare/book/12/15/26/" title="сравнение переводов, параллельные ссылки">26</a></sup> Pakaxiyoning boshqa ishlari, butun faoliyati “Isroil shohlari tarixi” kitobida yozilgan.</div>
  <div id="27"><sup><a href="https://www.kitobook.com/compare/book/12/15/27/" title="сравнение переводов, параллельные ссылки">27</a></sup> Uzziyo Yahudoda shohlik qilayotganiga ellik ikki yil bo‘lganda, Pekax Samariyada Isroil shohi bo‘ldi va yigirma yil hukmronlik qildi.</div>
  <div id="28"><sup><a href="https://www.kitobook.com/compare/book/12/15/28/" title="сравнение переводов, параллельные ссылки">28</a></sup> U Egamiz oldida qabih ishlar qilib, Isroilni gunohga botirgan Nabat o‘g‘li Yeribom qilgan gunohlarga ergashdi.</div>
  <div id="29"><sup><a href="https://www.kitobook.com/compare/book/12/15/29/" title="сравнение переводов, параллельные ссылки">29</a></sup> Isroil shohi Pekax davrida Ossuriya shohi Tig‘latpilasar bostirib kelib, Isroilning Iyxon, Ovil–Bayt–Maxo, Yonox, Kedesh, Xazor shaharlari bilan birga Gilad, Jalila va butun Naftali hududlarini qo‘lga kiritdi hamda bu yerlardagi xalqni Ossuriyaga asir qilib olib ketdi.</div>
  <div id="30"><sup><a href="https://www.kitobook.com/compare/book/12/15/30/" title="сравнение переводов, параллельные ссылки">30</a></sup> Yahudo shohi Yo‘tom hukmronligining yigirmanchi yilida Xo‘sheya Pekaxga fitna uyushtirib, uni o‘ldirdi va o‘rniga o‘zi shoh bo‘ldi. Xo‘sheya Elox deganning o‘g‘li edi.</div>
  <div id="31"><sup><a href="https://www.kitobook.com/compare/book/12/15/31/" title="сравнение переводов, параллельные ссылки">31</a></sup> Pekaxning boshqa ishlari, butun faoliyati “Isroil shohlari tarixi” kitobida yozilgan.</div>
  <div id="32"><sup><a href="https://www.kitobook.com/compare/book/12/15/32/" title="сравнение переводов, параллельные ссылки">32</a></sup> Isroil shohi Pekax hukmronlik qilayotganiga ikki yil bo‘lganda, Yo‘tom Yahudo shohi bo‘ldi. Yo‘tom Uzziyoning o‘g‘li edi.</div>
  <div id="33"><sup><a href="https://www.kitobook.com/compare/book/12/15/33/" title="сравнение переводов, параллельные ссылки">33</a></sup> Yo‘tom yigirma besh yoshida shoh bo‘lib, Quddusda o‘n olti yil hukmdorlik qildi. Onasining ismi Yerusha bo‘lib, u Zodo‘xning qizi edi.</div>
  <div id="34"><sup><a href="https://www.kitobook.com/compare/book/12/15/34/" title="сравнение переводов, параллельные ссылки">34</a></sup> Yo‘tom, otasi Uzziyo kabi, Egamiz oldida to‘g‘ri ishlar qildi.</div>
  <div id="35"><sup><a href="https://www.kitobook.com/compare/book/12/15/35/" title="сравнение переводов, параллельные ссылки">35</a></sup> Ammo sajdagohlar hamon yo‘q qilinmagan, xalq o‘sha sajdagohlarda qurbonliklar keltirib, tutatqi tutatardi. Yo‘tom Egamiz uyining hovlisida Yuqori Darvozani qurdi.</div>
  <div id="36"><sup><a href="https://www.kitobook.com/compare/book/12/15/36/" title="сравнение переводов, параллельные ссылки">36</a></sup> Yo‘tomning boshqa ishlari, butun faoliyati haqida “Yahudo shohlari tarixi” kitobida yozilgan.</div>
  <div id="37"><sup><a href="https://www.kitobook.com/compare/book/12/15/37/" title="сравнение переводов, параллельные ссылки">37</a></sup> O‘sha kunlarda Oram shohi Ratan bilan Isroil shohi Pekax Yahudoga hujum qilishlariga Egamiz yo‘l qo‘yib berdi.</div>
  <div id="38"><sup><a href="https://www.kitobook.com/compare/book/12/15/38/" title="сравнение переводов, параллельные ссылки">38</a></sup> Yo‘tom olamdan o‘tib, bobosi Dovud qal’asida ota–bobolari yoniga dafn qilindi. O‘rniga o‘g‘li Oxoz shoh bo‘ldi.</div>
</div>