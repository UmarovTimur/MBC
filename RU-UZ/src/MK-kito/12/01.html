<div itemprop="articleBody" class="text">
  <div id="1"><sup><a href="https://www.kitobook.com/compare/book/12/01/1/" title="сравнение переводов, параллельные ссылки">1</a></sup> Isroil shohi Axabning vafotidan keyin, Mo‘ab yurti Isroilga qarshi isyon ko‘tardi.</div>
  <div id="2"><sup><a href="https://www.kitobook.com/compare/book/12/01/2/" title="сравнение переводов, параллельные ссылки">2</a></sup> Isroil shohi Oxaziyo Samariya shahridagi saroyining tomi[5] panjarasidan yiqilib, qattiq shikastlandi. So‘ng choparlariga: “Filistlarning Exron shahridagi xudosi Baal–Zabub yoniga borib, undan so‘ranglar–chi, men sog‘ayarmikanman”, deb ularni jo‘natdi.</div>
  <div id="3"><sup><a href="https://www.kitobook.com/compare/book/12/01/3/" title="сравнение переводов, параллельные ссылки">3</a></sup> Shunda Tishba shahridan bo‘lgan payg‘ambar Ilyosga Egamizning farishtasi gapirdi: — Qani, bo‘l, Samariya shohi yuborgan choparlarga peshvoz chiqib, ularga shu gaplarni yetkaz: “Nima uchun sizlar Exron shahrining xudosi Baal–Zabubdan, shoh sog‘ayarmikan, deb so‘rab bilish uchun kelyapsizlar?! Isroilda Xudo yo‘q deb o‘ylayapsizlarmi?!</div>
  <div id="4"><sup><a href="https://www.kitobook.com/compare/book/12/01/4/" title="сравнение переводов, параллельные ссылки">4</a></sup> Endi Egam shunday aytmoqda: shohingiz shu qilgani uchun yotgan joyidan turmay, o‘ladi.” Ilyos Egamizning aytganini bajardi.</div>
  <div id="5"><sup><a href="https://www.kitobook.com/compare/book/12/01/5/" title="сравнение переводов, параллельные ссылки">5</a></sup> Choparlar Oxaziyoning huzuriga qaytib bordilar. Shoh: — Namuncha tez qaytib keldingizlar? — deb so‘radi.</div>
  <div id="6"><sup><a href="https://www.kitobook.com/compare/book/12/01/6/" title="сравнение переводов, параллельные ссылки">6</a></sup> Choparlar Oxaziyoga aytdilar: — Qarshimizdan bir odam bizga peshvoz chiqdi. Sizning huzuringizga qaytishimizni, shu xabarni yetkazishimizni aytdi: “Egamiz shunday demoqda: nimaga sen Exronning xudosi Baal–Zabubdan, sog‘ayarmikanman, deb so‘rab bilish uchun choparlar jo‘natding? Isroilda Xudo yo‘q deb o‘yladingmi?! Shu qilganing uchun yotgan joyingdan turmay, o‘lasan.”</div>
  <div id="7"><sup><a href="https://www.kitobook.com/compare/book/12/01/7/" title="сравнение переводов, параллельные ссылки">7</a></sup> Oxaziyo choparlardan: — Sizlarga peshvoz chiqib, shu gaplarni aytgan odamning ko‘rinishi qanaqa? — deb so‘radi.</div>
  <div id="8"><sup><a href="https://www.kitobook.com/compare/book/12/01/8/" title="сравнение переводов, параллельные ссылки">8</a></sup> — U odam hayvon terisidan kiyim kiygan ekan, beliga charm kamar bog‘lab olibdi, — deb javob berishdi choparlar shohga. — U Ilyos, — dedi Oxaziyo. </div>
  <div id="9"><sup><a href="https://www.kitobook.com/compare/book/12/01/9/" title="сравнение переводов, параллельные ссылки">9</a></sup> Shundan keyin shoh Oxaziyo Ilyosni olib kelish uchun ellikboshini ellikta sipohi bilan jo‘natdi. Ilyos tog‘ tepasida o‘tirgan edi. Ellikboshi Ilyosni topib, unga dedi: — Ey, Xudoning odami! Tezroq pastga tushar ekansiz, shohimiz shunday deb amr qilmoqda.</div>
  <div id="10"><sup><a href="https://www.kitobook.com/compare/book/12/01/10/" title="сравнение переводов, параллельные ссылки">10</a></sup> — Agar men Xudoning odami bo‘lsam, — deya javob berdi Ilyos, — osmondan olov tushib, seni va ellikta sipohingni yondirib yuborsin. Shu zahoti osmondan olov tushib, ellikboshini ham, hamma sipohlarini ham yondirib yubordi.</div>
  <div id="11"><sup><a href="https://www.kitobook.com/compare/book/12/01/11/" title="сравнение переводов, параллельные ссылки">11</a></sup> Shoh Ilyosning oldiga yana boshqa ellikboshisini ellikta sipohi bilan jo‘natdi. U ellikboshi ham: “Ey, Xudoning odami! Tezroq pastga tushar ekansiz, shohimiz shunday deb amr qilmoqda”, dedi.</div>
  <div id="12"><sup><a href="https://www.kitobook.com/compare/book/12/01/12/" title="сравнение переводов, параллельные ссылки">12</a></sup> — Agar men Xudoning odami bo‘lsam, — deb javob berdi Ilyos, — osmondan olov tushib, seni va ellikta sipohingni yondirib yuborsin. Shu zahoti osmondan olov tushib, ellikboshini ham, ellikta sipohini ham yondirib yubordi.</div>
  <div id="13"><sup><a href="https://www.kitobook.com/compare/book/12/01/13/" title="сравнение переводов, параллельные ссылки">13</a></sup> Oxaziyo uchinchi marta yana ellikta sipoh bilan boshqa ellikboshini jo‘natdi. Ellikboshi Ilyosning oldiga chiqib, uning qarshisida tiz cho‘kdi va unga iltijo qilib dedi: — Ey, Xudoning odami! Mening jonimga va mana shu ellikta qulingizning joniga rahm qiling. </div>
  <div id="14"><sup><a href="https://www.kitobook.com/compare/book/12/01/14/" title="сравнение переводов, параллельные ссылки">14</a></sup> Osmondan olov tushib, mendan oldingi ikkala ellikboshi ham barcha sipohlari bilan yonib ketgandi. Endi mening jonimga rahm qiling.</div>
  <div id="15"><sup><a href="https://www.kitobook.com/compare/book/12/01/15/" title="сравнение переводов, параллельные ссылки">15</a></sup> Shunda Ilyosga Egamizning farishtasi zohir bo‘lib: — Shohdan qo‘rqma, ellikboshi bilan birga boraver, — deb aytdi. Ilyos ellikboshi bilan birga shoh huzuriga borib, </div>
  <div id="16"><sup><a href="https://www.kitobook.com/compare/book/12/01/16/" title="сравнение переводов, параллельные ссылки">16</a></sup> unga shunday dedi: — Egamiz aytmoqda: “Isroilda Xudo yo‘qday, Exronning xudosi Baal–Zabubdan, sog‘ayarmikanman, deb so‘rab bilish uchun choparlar jo‘natding. Shu qilganing uchun yotgan to‘shagingdan turmay, o‘lasan.”</div>
  <div id="17"><sup><a href="https://www.kitobook.com/compare/book/12/01/17/" title="сравнение переводов, параллельные ссылки">17</a></sup> Shunday qilib, Egamizning Ilyos orqali aytganiga muvofiq, shoh Oxaziyo vafot etdi. Shohning o‘g‘li bo‘lmagani uchun uning o‘rniga ukasi Yoram shoh bo‘ldi. Bu voqea yuz berganda, Yahudo shohi Yohuram ikkinchi yil shohlik qilayotgan edi. Yohuram Yohushafatning o‘g‘li edi.</div>
  <div id="18"><sup><a href="https://www.kitobook.com/compare/book/12/01/18/" title="сравнение переводов, параллельные ссылки">18</a></sup> Oxaziyoning boshqa ishlari “Isroil shohlari tarixi” kitobida yozilgan.</div>
</div>