<div itemprop="articleBody" class="text">
  <div id="1"><sup><a href="https://www.kitobook.com/compare/book/12/10/1/" title="сравнение переводов, параллельные ссылки">1</a></sup> Axabning Samariyada yetmishta o‘g‘li bor edi. Yohu Samariya hududidagi Yizril beklariga, oqsoqollariga va Axab o‘g‘illarining murabbiylariga shu mazmunda maktub yozib yubordi:</div>
  <div id="2"><sup><a href="https://www.kitobook.com/compare/book/12/10/2/" title="сравнение переводов, параллельные ссылки">2</a></sup> “Shohingizning o‘g‘illari sizlar bilan birga turibdilar, jang aravalaringiz, otlaringiz va qurol– yarog‘laringiz ham bor, o‘zlaringiz mustahkam shaharda yashaysizlar. Ushbu maktub sizlarga yetib borishi bilanoq,</div>
  <div id="3"><sup><a href="https://www.kitobook.com/compare/book/12/10/3/" title="сравнение переводов, параллельные ссылки">3</a></sup> hukmdoringiz o‘g‘illaridan eng munosibini tanlab olib, otasining o‘rniga taxtga o‘tqazinglar va hukmdoringizning xonadonini himoya qilish uchun men bilan jang qilishga tayyorlaninglar.”</div>
  <div id="4"><sup><a href="https://www.kitobook.com/compare/book/12/10/4/" title="сравнение переводов, параллельные ссылки">4</a></sup> Ammo Samariyadagilar juda qo‘rqib ketdilar: — Yohuga ikkita shoh bardosh berolmadi–yu, biz qanday qilib bardosh berardik?! — deyishdi ular.</div>
  <div id="5"><sup><a href="https://www.kitobook.com/compare/book/12/10/5/" title="сравнение переводов, параллельные ссылки">5</a></sup> Shundan keyin bosh vazir, shahar hokimi, oqsoqollar, Axab o‘g‘illarining murabbiylari Yohuga shunday xabar berishdi: “Biz hech kimni shoh qilmaymiz. Biz sizning qullaringizmiz, nima buyursangiz, shuni ijro qilurmiz, sizga nima ma’qul bo‘lsa, shuni qiling.”</div>
  <div id="6"><sup><a href="https://www.kitobook.com/compare/book/12/10/6/" title="сравнение переводов, параллельные ссылки">6</a></sup> Yohu esa ularga ikkinchi marta shu mazmunda maktub yozdi: “Agar sizlar men tarafda bo‘lib, menga itoat etishga tayyor bo‘lsangizlar, hukmdoringiz o‘g‘illarining boshlarini olib, ertaga shu paytda Yizrilga mening huzurimga keltiringlar.” Shohning yetmishta o‘g‘li bo‘lib, ularni shaharning eng aslzodalari tarbiya qilayotgan edilar.</div>
  <div id="7"><sup><a href="https://www.kitobook.com/compare/book/12/10/7/" title="сравнение переводов, параллельные ссылки">7</a></sup> Maktub aslzodalarning qo‘liga tekkach, ular shoh o‘g‘illarini ushlab, hammalarini — yetmish kishini bo‘g‘izladilar, ularning boshlarini savatga solib, Yizrilga — Yohuning huzuriga jo‘natdilar.</div>
  <div id="8"><sup><a href="https://www.kitobook.com/compare/book/12/10/8/" title="сравнение переводов, параллельные ссылки">8</a></sup> Xabarchi Yohuga: “Ular shoh o‘g‘illarining boshlarini olib keldilar”, dedi. Yohu: “Kallalarni darvoza oldiga ikki to‘p qilib taxlanglar, ertalabgacha o‘sha yerda qolsin”, dedi.</div>
  <div id="9"><sup><a href="https://www.kitobook.com/compare/book/12/10/9/" title="сравнение переводов, параллельные ссылки">9</a></sup> Ertasiga ertalab Yohu xalqning oldiga chiqib gapirdi: — O‘z hukmdorimga qarshi men isyon ko‘tarib, uni o‘ldirdim. Sizlar aybdor emassizlar. Lekin mana bu odamlarni kim o‘ldirdi?</div>
  <div id="10"><sup><a href="https://www.kitobook.com/compare/book/12/10/10/" title="сравнение переводов, параллельные ссылки">10</a></sup> Shuni bilib qo‘yinglarki, Egamizning Axab xonadoni to‘g‘risida aytgan bironta so‘zi ijrosiz qolmaydi. Egamiz O‘z quli Ilyos orqali aytgan so‘zini bajo qildi.</div>
  <div id="11"><sup><a href="https://www.kitobook.com/compare/book/12/10/11/" title="сравнение переводов, параллельные ссылки">11</a></sup> So‘ngra Yohu Yizrilda Axab xonadonining qolgan–qutganini, uning hamma a’yonlarini, yaqinlarini, ruhoniylarini o‘ldirdi. Shunday qilib, Axabning bironta ham odami tirik qolmadi.</div>
  <div id="12"><sup><a href="https://www.kitobook.com/compare/book/12/10/12/" title="сравнение переводов, параллельные ссылки">12</a></sup> Shundan keyin Yohu Yizrildan Samariya tomon yo‘lga chiqdi. U yo‘lda cho‘ponlarga qarashli Bayt–Akad degan joyda</div>
  <div id="13"><sup><a href="https://www.kitobook.com/compare/book/12/10/13/" title="сравнение переводов, параллельные ссылки">13</a></sup> Yahudo shohi Oxaziyoning qarindoshlari bilan uchrashib qoldi va ulardan: “Sizlar kimsizlar?” deb so‘radi. — Biz Oxaziyoning qarindoshlarimiz, — deyishdi ular. — Shohning oilasidan va malika Izabelning o‘g‘illaridan xabar olgani ketyapmiz.</div>
  <div id="14"><sup><a href="https://www.kitobook.com/compare/book/12/10/14/" title="сравнение переводов, параллельные ссылки">14</a></sup> — Bularni tiriklayin ushlanglar! — deb buyurdi Yohu odamlariga. Ularni tiriklayin ushlab hammalarini — qirq ikkita odamni Bayt–Akad sardobasi yonida bo‘g‘izladilar. Ulardan birortasini ham tirik qoldirmadilar.</div>
  <div id="15"><sup><a href="https://www.kitobook.com/compare/book/12/10/15/" title="сравнение переводов, параллельные ссылки">15</a></sup> Yohu u yerdan jo‘nab ketdi. Yo‘lda o‘ziga tomon to‘g‘ri kelayotgan Yohunadov degan odam bilan uchrashib qoldi. U Raxav degan odamning o‘g‘li edi. Yohu u bilan salomlashib: — Senga mening niyatim xolis, sening niyating ham xolismi? — deb so‘radi. — Shunday, — deb javob berdi Yohunadov. — Unday bo‘lsa, qo‘lingni ber, — dedi Yohu. Yohunadov qo‘lini uzatdi. Yohu uni yoniga — aravasiga oldi.</div>
  <div id="16"><sup><a href="https://www.kitobook.com/compare/book/12/10/16/" title="сравнение переводов, параллельные ссылки">16</a></sup> — Men bilan yur, men Egamiz uchun qanchalik jon kuydirishimni ko‘rib qo‘y, — dedi Yohu unga. So‘ngra uni aravasida Samariyaga olib ketdi.</div>
  <div id="17"><sup><a href="https://www.kitobook.com/compare/book/12/10/17/" title="сравнение переводов, параллельные ссылки">17</a></sup> Yohu Samariyaga yetib kelgach, Egamiz Ilyos orqali aytganiday, Axabning u yerdagi qolgan– qutgan qarindoshlarini bitta qo‘ymay o‘ldirdi.</div>
  <div id="18"><sup><a href="https://www.kitobook.com/compare/book/12/10/18/" title="сравнение переводов, параллельные ссылки">18</a></sup> Yohu jamiki xalqni to‘plab, ularga aytdi: — Axab Baalga unchalik sig‘inmas edi, men esa Baalga chin dildan sig‘inaman.</div>
  <div id="19"><sup><a href="https://www.kitobook.com/compare/book/12/10/19/" title="сравнение переводов, параллельные ссылки">19</a></sup> Endi mening oldimga Baalning hamma payg‘ambarlarini chaqirib kelinglar, hech kim kelmay qolmasin, chunki men Baalga juda katta qurbonlik qilaman, kelmaganlar o‘ldiriladi. Aslida Yohu Baalga sig‘inganlarni o‘ldirish maqsadida bir hiyla o‘ylayotgan edi.</div>
  <div id="20"><sup><a href="https://www.kitobook.com/compare/book/12/10/20/" title="сравнение переводов, параллельные ссылки">20</a></sup> — Baalga bag‘ishlangan bayram yig‘ini bo‘lishini tayinlanglar, — dedi Yohu. Bu to‘g‘rida e’lon qildilar.</div>
  <div id="21"><sup><a href="https://www.kitobook.com/compare/book/12/10/21/" title="сравнение переводов, параллельные ссылки">21</a></sup> Yohu butun Isroil bo‘ylab xabar jo‘natgan edi, Baalga sajda qiluvchilarning hammasi keldi, birontasi ham kelmay qolmadi. Hamma Baalning uyiga kirdi. Baalning uyi liq to‘ldi.</div>
  <div id="22"><sup><a href="https://www.kitobook.com/compare/book/12/10/22/" title="сравнение переводов, параллельные ссылки">22</a></sup> Yohu muqaddas liboslarni saqlovchi xizmatkorga: — Baalga sig‘inadiganlarning hammasiga liboslar keltir, — deb amr berdi. Xizmatkor har biriga libos keltirdi.</div>
  <div id="23"><sup><a href="https://www.kitobook.com/compare/book/12/10/23/" title="сравнение переводов, параллельные ссылки">23</a></sup> Shu payt Yohu Yohunadov bilan birga Baalning uyiga kirdi– da, sajda qiluvchilarga: — Atrofingizga yaxshilab qarang, — dedi. — Orangizda Egamizga xizmat qiladiganlardan hech kim bo‘lmasin, bu yerda faqat Baalga sajda qiluvchilar bo‘lsin.</div>
  <div id="24"><sup><a href="https://www.kitobook.com/compare/book/12/10/24/" title="сравнение переводов, параллельные ссылки">24</a></sup> Shundan keyin Yohu bilan Yohunadov kuydiriladigan va boshqa qurbonliklar qilgani ichkariga kirdilar. Yohu Baalning uyi atrofiga sakson kishini qo‘yib, ularga shunday amr bergan edi: “Qo‘lingizga mana bu odamlarni topshiryapman. Bulardan birortasi qochib jonini qutqarib ketishiga kimki yo‘l qo‘ysa, boshi bilan javob beradi.”</div>
  <div id="25"><sup><a href="https://www.kitobook.com/compare/book/12/10/25/" title="сравнение переводов, параллельные ссылки">25</a></sup> Qurbonlik kuydirib bo‘linishi bilanoq, Yohu qo‘riqchilarga va lashkarboshilarga: “Ichkariga kirib, hammani o‘ldiringlar, birortasi ham qochib ketmasin!” — deb buyruq berdi. Qo‘riqchilar va lashkarboshilar hammasini qilich damidan o‘tkazib, jasadlarini tashqariga otdilar. So‘ngra Baalning uyidagi ichkari xonaga kirib,</div>
  <div id="26"><sup><a href="https://www.kitobook.com/compare/book/12/10/26/" title="сравнение переводов, параллельные ссылки">26</a></sup> u yerdagi butsimon ustunlarni tashqariga olib chiqib yoqib yubordilar.</div>
  <div id="27"><sup><a href="https://www.kitobook.com/compare/book/12/10/27/" title="сравнение переводов, параллельные ссылки">27</a></sup> Baalga atalgan toshni sindirdilar, uyini vayron qildilar. Xalq bu joyni hojatxonaga aylantirdi. O‘sha joy bugungacha hojatxona bo‘lib qoldi.</div>
  <div id="28"><sup><a href="https://www.kitobook.com/compare/book/12/10/28/" title="сравнение переводов, параллельные ссылки">28</a></sup> Shunday qilib, Yohu Isroil yerida Baalga sajda qilishga barham berdi.</div>
  <div id="29"><sup><a href="https://www.kitobook.com/compare/book/12/10/29/" title="сравнение переводов, параллельные ссылки">29</a></sup> Biroq Yohu Isroil xalqini gunohga botirgan Nabat o‘g‘li Yeribom qilgan gunohlarga ergashdi, ya’ni Baytil va Dandagi oltin buzoqlarga sajda qilishdan Yohu qaytmadi.</div>
  <div id="30"><sup><a href="https://www.kitobook.com/compare/book/12/10/30/" title="сравнение переводов, параллельные ссылки">30</a></sup> Egamiz Yohuga: — Mening oldimda to‘g‘ri ish qilib muvaffaqiyat qozonding, — dedi. — Axab xonadoniga qarshi Men nima istagan bo‘lsam, hammasini qilding. Buning uchun sening nasling to‘rtinchi avlodigacha Isroil taxtida o‘tiradi.</div>
  <div id="31"><sup><a href="https://www.kitobook.com/compare/book/12/10/31/" title="сравнение переводов, параллельные ссылки">31</a></sup> Ammo Yohu Isroil xalqining Xudosi — Egamizning qonunlariga butun qalbi bilan itoat qilmadi, Isroil xalqini gunohga botirgan Yeribom qilgan gunohlarga ergashdi.</div>
  <div id="32"><sup><a href="https://www.kitobook.com/compare/book/12/10/32/" title="сравнение переводов, параллельные ссылки">32</a></sup> O‘sha paytda Egamiz Isroil yerlarini parchalab, kichraytira boshladi.</div>
  <div id="33"><sup><a href="https://www.kitobook.com/compare/book/12/10/33/" title="сравнение переводов, параллельные ссылки">33</a></sup> Oram shohi Xazayil Iordan daryosining sharqida Gad, Ruben, Manashe qabilalari yashaydigan butun Gilad yerlarini, Arnon soyligidagi Aror shahridan Gilad va Bashan o‘lkalariga qadar bo‘lgan jamiki Isroil yerlarini bosib oldi.</div>
  <div id="34"><sup><a href="https://www.kitobook.com/compare/book/12/10/34/" title="сравнение переводов, параллельные ссылки">34</a></sup> Yohuning boshqa ishlari, butun faoliyati va qahramonliklari haqida “Isroil shohlari tarixi” kitobida yozilgan.</div>
  <div id="35"><sup><a href="https://www.kitobook.com/compare/book/12/10/35/" title="сравнение переводов, параллельные ссылки">35</a></sup> Yohu olamdan o‘tdi. U Samariyada ota–bobolari yoniga dafn etildi. Yohuning o‘rniga o‘g‘li Yohuxoz shoh bo‘ldi.</div>
  <div id="36"><sup><a href="https://www.kitobook.com/compare/book/12/10/36/" title="сравнение переводов, параллельные ссылки">36</a></sup> Yohu Samariyada yigirma sakkiz yil Isroilga hukmdorlik qildi.</div>
</div>