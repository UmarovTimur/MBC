<div itemprop="articleBody" class="text">
  <div id="1"><sup><a href="https://www.kitobook.com/compare/book/04/24/1/" title="сравнение переводов, параллельные ссылки">1</a></sup> Balom Isroilni duo qilayotgani Egamizga ma’qul kelganini ko‘rib, bu safar fol ochgani bormadi. U sahro tomon nazar tashlab,</div>
  <div id="2"><sup><a href="https://www.kitobook.com/compare/book/04/24/2/" title="сравнение переводов, параллельные ссылки">2</a></sup> u yerda qabila–qabila bo‘lib qarorgoh qurgan Isroil xalqini ko‘rdi. Shunda Xudoning Ruhi Balomni qamrab oldi,</div>
  <div id="3"><sup><a href="https://www.kitobook.com/compare/book/04/24/3/" title="сравнение переводов, параллельные ссылки">3</a></sup> Balom shunday bashorat qildi: “Bavo‘r o‘g‘li Balom gapiryapti, Ko‘zi ochiq inson so‘zlayapti.</div>
  <div id="4"><sup><a href="https://www.kitobook.com/compare/book/04/24/4/" title="сравнение переводов, параллельные ссылки">4</a></sup> Xudoning kalomini eshitgan, Qodir Xudodan kelgan vahiyni ko‘rgan, Hushidan ayrilgan, lekin ko‘zlari katta ochiq odam aytyapti.</div>
  <div id="5"><sup><a href="https://www.kitobook.com/compare/book/04/24/5/" title="сравнение переводов, параллельные ссылки">5</a></sup> Ey, Yoqub nasli! Chodirlaringiz qanday ajoyib! Ey, Isroil xalqi! Makoningiz qanday go‘zal!</div>
  <div id="6"><sup><a href="https://www.kitobook.com/compare/book/04/24/6/" title="сравнение переводов, параллельные ссылки">6</a></sup> Chodiru makonlaringiz palmazor singari bepoyon, Bamisoli daryo bo‘yidagi bog‘–rog‘lardir, Egamiz o‘tqazgan aloega o‘xshar, Suv bo‘yidagi sadr daraxti kabidir.</div>
  <div id="7"><sup><a href="https://www.kitobook.com/compare/book/04/24/7/" title="сравнение переводов, параллельные ссылки">7</a></sup> Ularning chelaklari suv bilan to‘lib–toshar, Ekkan urug‘lari miriqib suvga to‘yar. Isroil shohi O‘gaxdan ustun bo‘lar, Isroil shohligi g‘oyat yuksalar.</div>
  <div id="8"><sup><a href="https://www.kitobook.com/compare/book/04/24/8/" title="сравнение переводов, параллельные ссылки">8</a></sup> Yovvoyi buqaning kuchi bilan Xudo Misrdan olib chiqqan ularni. Isroil xalqi yamlamay yutar g‘animlarini, Ularning suyaklarini maydalab tashlar, O‘qlar otib, ularni yakson etar.</div>
  <div id="9"><sup><a href="https://www.kitobook.com/compare/book/04/24/9/" title="сравнение переводов, параллельные ссылки">9</a></sup> Ana, u urg‘ochi sherday egildi–da, yotdi. Uni turg‘izishga kim jur’at etar?! Seni duo qilganlar baraka topar, Seni la’natlaganlar la’nati bo‘lar!”</div>
  <div id="10"><sup><a href="https://www.kitobook.com/compare/book/04/24/10/" title="сравнение переводов, параллельные ссылки">10</a></sup> Boloq Balomdan qattiq g‘azablanganidan kaftini kaftiga urib: — Men seni, g‘animlarimni la’natlagin, deb oldirib kelgan edim. Sen esa ularni uch marta duo qilding! — deb do‘q urdi.</div>
  <div id="11"><sup><a href="https://www.kitobook.com/compare/book/04/24/11/" title="сравнение переводов, параллельные ссылки">11</a></sup> — Yo‘qol! Uyingga jo‘na! Men seni mukofotlamoqchi edim, lekin Egang seni mukofotdan mahrum qildi.</div>
  <div id="12"><sup><a href="https://www.kitobook.com/compare/book/04/24/12/" title="сравнение переводов, параллельные ссылки">12</a></sup> Shunda Balom Boloqqa dedi: — Mening oldimga jo‘natgan choparlaringga:</div>
  <div id="13"><sup><a href="https://www.kitobook.com/compare/book/04/24/13/" title="сравнение переводов, параллельные ссылки">13</a></sup> “Boloq menga saroyidagi hamma oltinu kumushini bersa ham, men Egamizning aytganidan chetga chiqa olmayman. O‘z ixtiyorim bilan biror yaxshi yoki yomon ish qilolmayman. Egamiz menga nima desa, shuni aytaman”, deb aytmaganmidim?!</div>
  <div id="14"><sup><a href="https://www.kitobook.com/compare/book/04/24/14/" title="сравнение переводов, параллельные ссылки">14</a></sup> Endi men o‘z xalqim oldiga qaytib ketaman. Lekin ketishimdan oldin, Isroil xalqi kelajakda xalqing boshiga qanday kunlarni solishini senga aytib qo‘yay.</div>
  <div id="15"><sup><a href="https://www.kitobook.com/compare/book/04/24/15/" title="сравнение переводов, параллельные ссылки">15</a></sup> Shundan so‘ng Balom quyidagicha bashorat qildi: “Bavo‘r o‘g‘li Balom gapiryapti, Ko‘zi ochiq inson so‘zlayapti.</div>
  <div id="16"><sup><a href="https://www.kitobook.com/compare/book/04/24/16/" title="сравнение переводов, параллельные ссылки">16</a></sup> Xudoning kalomini eshitgan, Xudoyi Taolodan ilmu ma’rifat olgan, Qodir Xudoning vahiyini ko‘rgan, Hushidan ayrilgan, lekin ko‘zlari katta ochiq odam aytyapti.</div>
  <div id="17"><sup><a href="https://www.kitobook.com/compare/book/04/24/17/" title="сравнение переводов, параллельные ссылки">17</a></sup> Uni ko‘ryapman–u, lekin shu topda yo‘q, Unga qarayapman–u, lekin u yaqin emas. Bir yulduz chiqar Yoqub naslidan, Saltanat hassasi Isroil xalqidan. Vayron qilar u Mo‘ab chegaralarini, Yakson etar Shet xalqining yerlarini.</div>
  <div id="18"><sup><a href="https://www.kitobook.com/compare/book/04/24/18/" title="сравнение переводов, параллельные ссылки">18</a></sup> Edom o‘ljaga aylanar, Ha, Seir g‘animlarning mulki bo‘lar, Isroil xalqi esa zafarni quchar.</div>
  <div id="19"><sup><a href="https://www.kitobook.com/compare/book/04/24/19/" title="сравнение переводов, параллельные ссылки">19</a></sup> Yoqub naslidan hukmdor chiqar, Ir xalqini tamom qirib tashlar.”</div>
  <div id="20"><sup><a href="https://www.kitobook.com/compare/book/04/24/20/" title="сравнение переводов, параллельные ссылки">20</a></sup> So‘ng Balom Omolek xalqini ko‘rib, ular haqida shunday bashorat qildi: “Xalqlarning sardoridir Omoleklar, Lekin oxiri abadiy halokatga yo‘liqar ular.”</div>
  <div id="21"><sup><a href="https://www.kitobook.com/compare/book/04/24/21/" title="сравнение переводов, параллельные ссылки">21</a></sup> Keyin u Xayin xalqini ko‘rib, ular haqida quyidagicha bashorat qildi: “Mustahkamdir sizning boshpanangiz, Tog‘ cho‘qqisida joylashgan sizning iningiz.</div>
  <div id="22"><sup><a href="https://www.kitobook.com/compare/book/04/24/22/" title="сравнение переводов, параллельные ссылки">22</a></sup> Oshur xalqi sizni asir qilib olib ketajak, Shunda Xayin xalqi qirilib yo‘q bo‘lajak.”</div>
  <div id="23"><sup><a href="https://www.kitobook.com/compare/book/04/24/23/" title="сравнение переводов, параллельные ссылки">23</a></sup> Balom yana bashoratini davom ettirdi: “Evoh! Xudo shu ishlarni amalga oshirgach, kim tirik qolar?!</div>
  <div id="24"><sup><a href="https://www.kitobook.com/compare/book/04/24/24/" title="сравнение переводов, параллельные ссылки">24</a></sup> Kiprdan suzib kelar kemalar, Oshur va Ibir xalqlarini taslim etishar. Abadiy halokatga uchraydi ular.”</div>
  <div id="25"><sup><a href="https://www.kitobook.com/compare/book/04/24/25/" title="сравнение переводов, параллельные ссылки">25</a></sup> Shundan keyin Balom yo‘lga chiqib, uyiga jo‘nadi. Boloq ham o‘z yo‘liga ketdi.</div>
</div>