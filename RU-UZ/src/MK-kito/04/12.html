<div itemprop="articleBody" class="text">
  <div id="1"><sup><a href="https://www.kitobook.com/compare/book/04/12/1/" title="сравнение переводов, параллельные ссылки">1</a></sup> Muso Habashistonlik ayolga uylangani uchun, Maryam va Horun Musoga qarshi gapirdilar.</div>
  <div id="2"><sup><a href="https://www.kitobook.com/compare/book/04/12/2/" title="сравнение переводов, параллельные ссылки">2</a></sup> Ikkovi: “Egamiz yolg‘iz Muso orqali gapiribdimi?! U biz orqali ham gapirmaganmi?!” deyishdi. Egamiz ularning bu gapini eshitdi.</div>
  <div id="3"><sup><a href="https://www.kitobook.com/compare/book/04/12/3/" title="сравнение переводов, параллельные ссылки">3</a></sup> Muso juda kamtar odam edi, yer yuzida kamtarlikda unga teng keladigani yo‘q edi.</div>
  <div id="4"><sup><a href="https://www.kitobook.com/compare/book/04/12/4/" title="сравнение переводов, параллельные ссылки">4</a></sup> Egamiz birdan Muso, Horun va Maryamga: — Uchovingiz ham Uchrashuv chodiriga kelinglar! — deb amr berdi. Shundan so‘ng uchovlari Uchrashuv chodiriga kelishdi.</div>
  <div id="5"><sup><a href="https://www.kitobook.com/compare/book/04/12/5/" title="сравнение переводов, параллельные ссылки">5</a></sup> Egamiz ustun shaklidagi bulutda tushib, chodirga kiraverishda turdi va Horun bilan Maryamni chaqirdi. Ikkovi oldinga chiqdi.</div>
  <div id="6"><sup><a href="https://www.kitobook.com/compare/book/04/12/6/" title="сравнение переводов, параллельные ссылки">6</a></sup> Egamiz ularga dedi: — Mening so‘zlarimni eshitib olinglar. Orangizda payg‘ambar bo‘lganda, Men, Egangiz, O‘zimni ularga vahiyda ayon qilaman, ular bilan tushlarida gaplashaman.</div>
  <div id="7"><sup><a href="https://www.kitobook.com/compare/book/04/12/7/" title="сравнение переводов, параллельные ссылки">7</a></sup> Lekin qulim Muso bilan boshqacha gaplashaman. Mening butun xalqim orasida ishonchlisi Musodir.</div>
  <div id="8"><sup><a href="https://www.kitobook.com/compare/book/04/12/8/" title="сравнение переводов, параллельные ссылки">8</a></sup> Men u bilan jumboqli bashoratlar orqali emas, balki yuzma– yuz, ochiq–oydin gaplashaman. Muso Men, Egangizning sharpasini ko‘radi. Nahotki sizlar Mening qulim Musoga qarshi gapirishdan qo‘rqmadingizlar?!</div>
  <div id="9"><sup><a href="https://www.kitobook.com/compare/book/04/12/9/" title="сравнение переводов, параллельные ссылки">9</a></sup> Egamiz ulardan qattiq g‘azablanib, uzoqlashdi.</div>
  <div id="10"><sup><a href="https://www.kitobook.com/compare/book/04/12/10/" title="сравнение переводов, параллельные ссылки">10</a></sup> Bulut chodir tepasidan ketishi bilanoq, Maryam teri kasalligiga chalinib, qorday oppoq bo‘lib qoldi. Horun buni ko‘rib,</div>
  <div id="11"><sup><a href="https://www.kitobook.com/compare/book/04/12/11/" title="сравнение переводов, параллельные ссылки">11</a></sup> Musoga yolvordi: — Ey, hazratim, biz ahmoqlik qilib qo‘ydik! O‘tinaman, gunohimizdan o‘ting!</div>
  <div id="12"><sup><a href="https://www.kitobook.com/compare/book/04/12/12/" title="сравнение переводов, параллельные ссылки">12</a></sup> Maryam ona qornidayoq chiriy boshlagan o‘lik chaqaloqqa o‘xshab qolmasin!</div>
  <div id="13"><sup><a href="https://www.kitobook.com/compare/book/04/12/13/" title="сравнение переводов, параллельные ссылки">13</a></sup> Shunda Muso Egamizga iltijo qilib: — Ey, Xudo, unga shifo ber! — deb yolvordi.</div>
  <div id="14"><sup><a href="https://www.kitobook.com/compare/book/04/12/14/" title="сравнение переводов, параллельные ссылки">14</a></sup> Egamiz esa Musoga shunday javob berdi: — Agar Maryamning o‘z otasi uning yuziga tupurganda, u yetti kun sharmanda bo‘lib yurmasmidi?! Maryamni qarorgohdan chiqarib yuboringlar, u yetti kundan keyingina qarorgohga qaytib kelishi mumkin.</div>
  <div id="15"><sup><a href="https://www.kitobook.com/compare/book/04/12/15/" title="сравнение переводов, параллельные ссылки">15</a></sup> Shunday qilib, Maryam qarorgohdan haydab chiqarildi. U yetti kun qarorgohdan tashqarida bo‘ldi. U qaytib kelmaguncha xalq yo‘lga chiqmay turdi.</div>
</div>