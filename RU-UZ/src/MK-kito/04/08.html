<div itemprop="articleBody" class="text">
  <div id="1"><sup><a href="https://www.kitobook.com/compare/book/04/08/1/" title="сравнение переводов, параллельные ссылки">1</a></sup> Egamiz yana Musoga dedi:</div>
  <div id="2"><sup><a href="https://www.kitobook.com/compare/book/04/08/2/" title="сравнение переводов, параллельные ссылки">2</a></sup> “Horunga ayt, u yettala moychiroqnichiroqpoyaga o‘rnatganda, moychiroqlarning nuri chiroqpoyaning old tomonini yoritadigan qilib o‘rnatsin.”</div>
  <div id="3"><sup><a href="https://www.kitobook.com/compare/book/04/08/3/" title="сравнение переводов, параллельные ссылки">3</a></sup> Horun Muso orqali Egamiz amr berganday qildi: yettala moychiroqni chiroqpoyaning old tomonini yoritadigan qilib o‘rnatdi.</div>
  <div id="4"><sup><a href="https://www.kitobook.com/compare/book/04/08/4/" title="сравнение переводов, параллельные ссылки">4</a></sup> Chiroqpoya Egamiz Musoga ko‘rsatgan namuna bo‘yicha, tagligidan tortib gullarigacha zarb qilingan oltindan yasalgan edi.</div>
  <div id="5"><sup><a href="https://www.kitobook.com/compare/book/04/08/5/" title="сравнение переводов, параллельные ссылки">5</a></sup> Egamiz Musoga yana aytdi:</div>
  <div id="6"><sup><a href="https://www.kitobook.com/compare/book/04/08/6/" title="сравнение переводов, параллельные ссылки">6</a></sup> “Isroil xalqi orasidan levilarni ajratib olib, quyidagi yo‘l bilan ularni pokla:</div>
  <div id="7"><sup><a href="https://www.kitobook.com/compare/book/04/08/7/" title="сравнение переводов, параллельные ссылки">7</a></sup> levilarga gunohdan poklaydigan suvni sep. Ular ustara bilan butun badanlarini qirib tozalashsin, kiyimlarini yuvishsin. Shundan so‘ng ular pok bo‘lishadi.</div>
  <div id="8"><sup><a href="https://www.kitobook.com/compare/book/04/08/8/" title="сравнение переводов, параллельные ссылки">8</a></sup> So‘ngra ular buqani va buqaga qo‘shib nazr qilinadigan zaytun moyi aralashtirilgan sifatli unni olib kelishsin. Bundan tashqari, boshqa bir buqani gunoh qurbonligi qilish uchun olib kelishsin.</div>
  <div id="9"><sup><a href="https://www.kitobook.com/compare/book/04/08/9/" title="сравнение переводов, параллельные ссылки">9</a></sup> So‘ng butun jamoani to‘pla, levilarniUchrashuv chodiri oldiga olib kel.</div>
  <div id="10"><sup><a href="https://www.kitobook.com/compare/book/04/08/10/" title="сравнение переводов, параллельные ссылки">10</a></sup> Levilarni Men, Egangizning huzuriga olib kelganingda, Isroil xalqi levilarga qo‘llarini qo‘ysin.</div>
  <div id="11"><sup><a href="https://www.kitobook.com/compare/book/04/08/11/" title="сравнение переводов, параллельные ссылки">11</a></sup> Horun levilarni Isroil xalqidan maxsus nazr sifatida Men, Egangizga, bag‘ishlasin, toki levilar Menga xizmat qilishsin.</div>
  <div id="12"><sup><a href="https://www.kitobook.com/compare/book/04/08/12/" title="сравнение переводов, параллельные ссылки">12</a></sup> Levilar qo‘llarini buqalarning boshiga qo‘yishsin. Horun bir buqani gunoh qurbonligi, ikkinchi buqani esa kuydiriladigan qurbonlik qilib, levilarni gunohlardan poklasin.</div>
  <div id="13"><sup><a href="https://www.kitobook.com/compare/book/04/08/13/" title="сравнение переводов, параллельные ссылки">13</a></sup> Keyin levilarni Horun va uning o‘g‘illari ro‘parasiga turg‘izib qo‘y. Levilarni maxsus nazr sifatida Men, Egangizga, bag‘ishla.</div>
  <div id="14"><sup><a href="https://www.kitobook.com/compare/book/04/08/14/" title="сравнение переводов, параллельные ссылки">14</a></sup> Shunday qilib, levilarni Isroil xalqi orasidan ajratib ol. Levilar Meniki bo‘ladi.</div>
  <div id="15"><sup><a href="https://www.kitobook.com/compare/book/04/08/15/" title="сравнение переводов, параллельные ссылки">15</a></sup> Levilarni poklab, maxsus nazr sifatida Menga bag‘ishlaganingdan so‘ng, ular xizmat qilish uchun Uchrashuv chodiriga kira oladilar.</div>
  <div id="16"><sup><a href="https://www.kitobook.com/compare/book/04/08/16/" title="сравнение переводов, параллельные ссылки">16</a></sup> Men levilarni Isroil xalqi orasidan O‘zim uchun olganman. Ularni O‘zim uchun, Isroil ayollaridan tug‘ilgan barcha to‘ng‘ich o‘g‘illari o‘rniga olganman.</div>
  <div id="17"><sup><a href="https://www.kitobook.com/compare/book/04/08/17/" title="сравнение переводов, параллельные ссылки">17</a></sup> Chunki Isroil xalqining hamma to‘ng‘ichlari — odamning to‘ng‘ich o‘g‘lidan tortib mollarning birinchi erkak bolasigacha Menikidir. Misrda hamma to‘ng‘ichlarni nobud qilgan kunim Men Isroil xalqining to‘ng‘ich o‘g‘illarini O‘zim uchun ajratib olganman.</div>
  <div id="18"><sup><a href="https://www.kitobook.com/compare/book/04/08/18/" title="сравнение переводов, параллельные ссылки">18</a></sup> Isroil xalqi orasidagi hamma to‘ng‘ich o‘g‘illar o‘rniga esa levilarni olganman.</div>
  <div id="19"><sup><a href="https://www.kitobook.com/compare/book/04/08/19/" title="сравнение переводов, параллельные ссылки">19</a></sup> Levilarni Isroil xalqi orasidan ajratib olib, Horun va uning o‘g‘illari ixtiyoriga topshirganman. Levilar Isroil xalqi nomidan Uchrashuv chodirida xizmat qilib, ularni chodirga yaqin kelib qolishidan yuz beradigan kulfatdan himoya qiladi.”</div>
  <div id="20"><sup><a href="https://www.kitobook.com/compare/book/04/08/20/" title="сравнение переводов, параллельные ссылки">20</a></sup> Muso, Horun va butun Isroil jamoasi levilarni Egamizga bag‘ishladilar. Xullas, Egamizning levilar haqida Musoga bergan amrlarini bajardilar.</div>
  <div id="21"><sup><a href="https://www.kitobook.com/compare/book/04/08/21/" title="сравнение переводов, параллельные ссылки">21</a></sup> Levilar poklanishdi, kiyimlarini yuvishdi. Horun ularni maxsus nazr sifatida Egamizga bag‘ishlab, poklash marosimini o‘tkazdi.</div>
  <div id="22"><sup><a href="https://www.kitobook.com/compare/book/04/08/22/" title="сравнение переводов, параллельные ссылки">22</a></sup> Shundan keyin levilar Horun va uning o‘g‘illari nazorati ostida Uchrashuv chodirida xizmat ado etish uchun u yerga kirdilar. Shunday qilib, Egamiz levilar haqida Musoga qanday amr etgan bo‘lsa, Isroil xalqi uning amrlarini ado etdi.</div>
  <div id="23"><sup><a href="https://www.kitobook.com/compare/book/04/08/23/" title="сравнение переводов, параллельные ссылки">23</a></sup> Egamiz yana Musoga aytdi:</div>
  <div id="24"><sup><a href="https://www.kitobook.com/compare/book/04/08/24/" title="сравнение переводов, параллельные ссылки">24</a></sup> “Levilar quyidagi qoidaga rioya qilishsin: yigirma besh va undan yuqori yoshdagi levilar Uchrashuv chodiridagi xizmatini boshlashsin.</div>
  <div id="25"><sup><a href="https://www.kitobook.com/compare/book/04/08/25/" title="сравнение переводов, параллельные ссылки">25</a></sup> Ellik yoshda esa xizmatidan bo‘shab, boshqa xizmat qilishmasin.</div>
  <div id="26"><sup><a href="https://www.kitobook.com/compare/book/04/08/26/" title="сравнение переводов, параллельные ссылки">26</a></sup> Xizmatidan bo‘shagan levilar Uchrashuv chodirida xizmat qilayotgan birodarlariga yordam berishlari mumkin. Lekin biror ish uchun mas’uliyatni o‘z bo‘yinlariga olishmasin. Levilarning majburiyatlarini shu yo‘l bilan aniqlab ber.”</div>
</div>