<div itemprop="articleBody" class="text">
  <div id="1"><sup><a href="https://www.kitobook.com/compare/book/04/05/1/" title="сравнение переводов, параллельные ссылки">1</a></sup> Musoga Egamiz aytdi:</div>
  <div id="2"><sup><a href="https://www.kitobook.com/compare/book/04/05/2/" title="сравнение переводов, параллельные ссылки">2</a></sup> “Isroil xalqiga buyur. Ular teri kasalligiga chalinganlarni, jinsiy a’zosidan ajralma chiqqanlarni, murdalarga tegib harom bo‘lganlarni qarorgohdan chiqarib yuborishsin.</div>
  <div id="3"><sup><a href="https://www.kitobook.com/compare/book/04/05/3/" title="сравнение переводов, параллельные ссылки">3</a></sup> Erkagini ham, ayolini ham qarorgohdan tashqariga chiqarib yuborishsin. Ularning dastidan qarorgoh harom bo‘lmasin. Axir, Men xalqim orasida yashayman.”</div>
  <div id="4"><sup><a href="https://www.kitobook.com/compare/book/04/05/4/" title="сравнение переводов, параллельные ссылки">4</a></sup> Isroil xalqi Egamizning Musoga bergan amrini ado etib, o‘shanaqa odamlarni qarorgohdan chiqarib yubordi.</div>
  <div id="5"><sup><a href="https://www.kitobook.com/compare/book/04/05/5/" title="сравнение переводов, параллельные ссылки">5</a></sup> Muso orqali Isroil xalqiga Egamiz quyidagi qonunlarni berdi:</div>
  <div id="6"><sup><a href="https://www.kitobook.com/compare/book/04/05/6/" title="сравнение переводов, параллельные ссылки">6</a></sup> Egamizga xiyonat qilgan, birodariga firib bergan har qanday erkak yoki ayol aybdor hisoblansin.</div>
  <div id="7"><sup><a href="https://www.kitobook.com/compare/book/04/05/7/" title="сравнение переводов, параллельные ссылки">7</a></sup> Bunday odam qilgan gunohini tan olsin. Jabr chekkan tomonga keltirgan zarari uchun tovon to‘lasin, buning ustiga, tovonning beshdan bir qismini ham qo‘shib bersin.</div>
  <div id="8"><sup><a href="https://www.kitobook.com/compare/book/04/05/8/" title="сравнение переводов, параллельные ссылки">8</a></sup> Bordi– yu, jabr chekkan odam vafot etgan bo‘lsa va uning yaqin qarindoshi bo‘lmasa, zararni qoplash uchun to‘lanadigan tovon Egamizga bag‘ishlanib, ruhoniyga berilsin. Aybdor tomon tovon bilan birga bir qo‘chqorni olib kelsin. Ruhoniy qo‘chqorni qurbonlik qilib, aybdor tomonni gunohdan poklasin.</div>
  <div id="9"><sup><a href="https://www.kitobook.com/compare/book/04/05/9/" title="сравнение переводов, параллельные ссылки">9</a></sup> Isroil xalqi Egamizga atab, ruhoniyga olib kelgan har qanday ehson ruhoniyniki hisoblansin.</div>
  <div id="10"><sup><a href="https://www.kitobook.com/compare/book/04/05/10/" title="сравнение переводов, параллельные ссылки">10</a></sup> Ruhoniy qabul qilib olgan hamma ehsonlar ruhoniyning o‘ziga tegishli bo‘lsin.</div>
  <div id="11"><sup><a href="https://www.kitobook.com/compare/book/04/05/11/" title="сравнение переводов, параллельные ссылки">11</a></sup> Muso orqali Isroil xalqiga Egamiz quyidagi qonunlarni berdi:</div>
  <div id="12"><sup><a href="https://www.kitobook.com/compare/book/04/05/12/" title="сравнение переводов, параллельные ссылки">12</a></sup> agar birontasining xotini yomon yo‘lga kirib, eriga xiyonat qilsa,</div>
  <div id="13"><sup><a href="https://www.kitobook.com/compare/book/04/05/13/" title="сравнение переводов, параллельные ссылки">13</a></sup> begona erkak bilan yotib o‘zini bulg‘asa–yu, uni hech kim tutib olmasa, bunga biror guvoh bo‘lmagani uchun erining bundan xabari bo‘lmasa,</div>
  <div id="14"><sup><a href="https://www.kitobook.com/compare/book/04/05/14/" title="сравнение переводов, параллельные ссылки">14</a></sup> keyinchalik eri xotinidan shubhalana boshlasa, xotini o‘zini bulg‘amagan taqdirda ham, eri undan shubhalanib, rashk qilsa,</div>
  <div id="15"><sup><a href="https://www.kitobook.com/compare/book/04/05/15/" title="сравнение переводов, параллельные ссылки">15</a></sup> er xotinini ruhoniy huzuriga yetaklab borsin. Xotini uchun to‘rt kosa arpa unini nazr qilib olib borsin. Arpa uniga zaytun moyi yoki xushbo‘y tutatqi qo‘shilmasin. Bu nazr ayol aybdor yoki aybdor emasligini bilish uchun keltirilayotgan rashk nazridir.</div>
  <div id="16"><sup><a href="https://www.kitobook.com/compare/book/04/05/16/" title="сравнение переводов, параллельные ссылки">16</a></sup> Ruhoniy ayolni yetaklab, Egamiz huzuriga olib kirsin.</div>
  <div id="17"><sup><a href="https://www.kitobook.com/compare/book/04/05/17/" title="сравнение переводов, параллельные ссылки">17</a></sup> So‘ng muqaddas suvni sopol idishga quysin–da, Muqaddas chodirning ichidagi yerdan tuproq olib, suvga qo‘shsin.</div>
  <div id="18"><sup><a href="https://www.kitobook.com/compare/book/04/05/18/" title="сравнение переводов, параллельные ссылки">18</a></sup> Ayolni ruhoniy Egamiz huzuriga olib kirgandan so‘ng, ayolning sochini yoysin. Uning qo‘liga rashk uchun keltiriladigan don nazrini tutqizib qo‘ysin. Ruhoniyning o‘zi esa qo‘lida la’nat keltiradigan achchiq suvni ushlab tursin.</div>
  <div id="19"><sup><a href="https://www.kitobook.com/compare/book/04/05/19/" title="сравнение переводов, параллельные ссылки">19</a></sup> Ruhoniy ayolga qasam ichtirib, unga shunday so‘zlarni aytsin: “Agar sen begona erkak bilan yotmagan bo‘lsang, bulg‘anmagan, eringga xiyonat qilmagan bo‘lsang, mana shu la’nat keltiradigan achchiq suv senga hech qanday zarar yetkazmasin.</div>
  <div id="20"><sup><a href="https://www.kitobook.com/compare/book/04/05/20/" title="сравнение переводов, параллельные ссылки">20</a></sup> Agar eringga xiyonat qilib, bulg‘angan bo‘lsang, eringdan boshqa odam bilan yotgan bo‘lsang,</div>
  <div id="21"><sup><a href="https://www.kitobook.com/compare/book/04/05/21/" title="сравнение переводов, параллельные ссылки">21</a></sup> odamlar kimnidir la’natlaganda, Egam sening nomingni la’natga qo‘shib aytadigan qilsin. Egam seni bola tug‘a olmaydigan qilib qo‘ysin.</div>
  <div id="22"><sup><a href="https://www.kitobook.com/compare/book/04/05/22/" title="сравнение переводов, параллельные ссылки">22</a></sup> O‘sha la’nat keltiradigan suv ichingga kirganda, seni bola tug‘a olmaydigan qilib qo‘ysin.” Shunda ayol: “Omin, omin”, deb aytsin.</div>
  <div id="23"><sup><a href="https://www.kitobook.com/compare/book/04/05/23/" title="сравнение переводов, параллельные ссылки">23</a></sup> So‘ng ruhoniy la’nat so‘zlarini qog‘ozga yozib, uni achchiq suvda yuvsin.</div>
  <div id="24"><sup><a href="https://www.kitobook.com/compare/book/04/05/24/" title="сравнение переводов, параллельные ссылки">24</a></sup> Toki ayol o‘sha suvni ichganda, la’nat uning tanasiga kirib azob bersin.</div>
  <div id="25"><sup><a href="https://www.kitobook.com/compare/book/04/05/25/" title="сравнение переводов, параллельные ссылки">25</a></sup> Ruhoniy ayolning qo‘lidan rashk uchun keltirilgan don nazrini olib, bu nazrni Egamizga bag‘ishlaganini ko‘rsatish uchun yuqoriga ko‘tarsin, so‘ng qurbongohga olib borsin.</div>
  <div id="26"><sup><a href="https://www.kitobook.com/compare/book/04/05/26/" title="сравнение переводов, параллельные ссылки">26</a></sup> Don nazrining bir hovuchini qurbongoh ustida kuydirsin. Bunday qshilish, unning hammasi Xudoga tegishli ekannini bildiradi. Keyin ayolga achchiq suvdan ichirsin.</div>
  <div id="27"><sup><a href="https://www.kitobook.com/compare/book/04/05/27/" title="сравнение переводов, параллельные ссылки">27</a></sup> Agar ayol eriga xiyonat qilib bulg‘angan bo‘lsa, la’nat keltiruvchi achchiq suv uning ichiga kirgach, qattiq azob beradi. Ayol bola tug‘a olmaydigan bo‘lib qoladi. O‘sha ayol o‘z xalqi orasida la’nati bo‘ladi.</div>
  <div id="28"><sup><a href="https://www.kitobook.com/compare/book/04/05/28/" title="сравнение переводов, параллельные ссылки">28</a></sup> Agar ayol bulg‘anmagan, pok bo‘lsa, hech qanday zarar ko‘rmaydi, bundan keyin ham farzand ko‘rishga qodir bo‘ladi.</div>
  <div id="29"><sup><a href="https://www.kitobook.com/compare/book/04/05/29/" title="сравнение переводов, параллельные ссылки">29</a></sup> Rashk haqidagi qonun mana shundan iboratdir. Xotin eriga vafo qilmay, yomon yo‘lga kirib bulg‘anganda</div>
  <div id="30"><sup><a href="https://www.kitobook.com/compare/book/04/05/30/" title="сравнение переводов, параллельные ссылки">30</a></sup> yoki eri xotinini rashk qilib, undan shubhalana boshlaganda, er xotinini Egamizning huzuriga boshlab kelsin. Ruhoniy esa shu qonunga binoan ish tutsin.</div>
  <div id="31"><sup><a href="https://www.kitobook.com/compare/book/04/05/31/" title="сравнение переводов, параллельные ссылки">31</a></sup> O‘shanda er gunohdan forig‘ bo‘ladi, ayol esa qilgan gunohi uchun jazosini tortadi.</div>
</div>