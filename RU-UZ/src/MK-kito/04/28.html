<div itemprop="articleBody" class="text">
  <div id="1"><sup><a href="https://www.kitobook.com/compare/book/04/28/1/" title="сравнение переводов, параллельные ссылки">1</a></sup> Egamiz Musoga aytdi:</div>
  <div id="2"><sup><a href="https://www.kitobook.com/compare/book/04/28/2/" title="сравнение переводов, параллельные ссылки">2</a></sup> “Isroil xalqiga shunday deb buyur: ular taom nazrlarini Menga har doim belgilangan vaqtda keltirishsin. Kuydiriladigan bu nazrlardan Menga yoqimli hid keladi.”</div>
  <div id="3"><sup><a href="https://www.kitobook.com/compare/book/04/28/3/" title="сравнение переводов, параллельные ссылки">3</a></sup> Egamiz davom etib, Isroil xalqiga olovda kuydiriladigan nazrlar to‘g‘risida quyidagi qonunlarni yetkaz, deb Musoga amr berdi: “Har kuni ikkita nuqsonsiz bir yoshli qo‘chqor qo‘zini Egamizga kunda kuydiriladigan qurbonlik qilinglar.</div>
  <div id="4"><sup><a href="https://www.kitobook.com/compare/book/04/28/4/" title="сравнение переводов, параллельные ссылки">4</a></sup> Bitta qo‘zini ertalab, ikkinchisini kechqurun qurbonlik qilinglar.</div>
  <div id="5"><sup><a href="https://www.kitobook.com/compare/book/04/28/5/" title="сравнение переводов, параллельные ссылки">5</a></sup> Har bir qo‘ziga qo‘shib, ikki kosa toza zaytun moyi aralashtirilgan to‘rt kosa sifatli unni don nazri qilib keltiringlar.</div>
  <div id="6"><sup><a href="https://www.kitobook.com/compare/book/04/28/6/" title="сравнение переводов, параллельные ссылки">6</a></sup> Egamizga yoqimli hid borishi uchun olovda kunda kuydiriladigan qurbonliklar ilk bor Sinayda joriy qilingan edi.</div>
  <div id="7"><sup><a href="https://www.kitobook.com/compare/book/04/28/7/" title="сравнение переводов, параллельные ссылки">7</a></sup> Har bir qo‘ziga qo‘shib ikki kosa sharob nazrini ham keltiringlar. Sharobni Egamizga atab Muqaddas chodirda nazr qilib quyinglar.</div>
  <div id="8"><sup><a href="https://www.kitobook.com/compare/book/04/28/8/" title="сравнение переводов, параллельные ссылки">8</a></sup> Ikkinchi qo‘zini kechqurun qurbonlik qilinglar. Ertalabki qurbonlik singari, bu qurbonlikka qo‘shib, belgilangan miqdorda don bilan sharob nazri qilinglar. Olovda kuydiriladigan bu qurbonliklardan Egamizga yoqimli hid boradi.</div>
  <div id="9"><sup><a href="https://www.kitobook.com/compare/book/04/28/9/" title="сравнение переводов, параллельные ссылки">9</a></sup> Shabbat kuni esa ikkita bir yoshli nuqsonsiz qo‘chqor qo‘zini qurbonlik qilinglar. Bu qurbonliklar bilan birga belgilangan miqdorda sharob nazrini va zaytunmoyi aralashtirilgan sakkiz kosa sifatli unni don nazri qilib keltiringlar.</div>
  <div id="10"><sup><a href="https://www.kitobook.com/compare/book/04/28/10/" title="сравнение переводов, параллельные ссылки">10</a></sup> Bu kuydiriladigan qurbonliklarni har Shabbatda kunda kuydiriladigan qurbonliklardan va unga qo‘shib qilinadigan sharob nazridan tashqari keltiringlar.</div>
  <div id="11"><sup><a href="https://www.kitobook.com/compare/book/04/28/11/" title="сравнение переводов, параллельные ссылки">11</a></sup> Har oyning boshida ikkita buqani, bitta qo‘chqorni va yettita bir yoshli qo‘chqor qo‘zini Egamizga atab kuydiriladigan qurbonlik qilinglar. Hamma jonivorlar nuqsonsiz bo‘lsin.</div>
  <div id="12"><sup><a href="https://www.kitobook.com/compare/book/04/28/12/" title="сравнение переводов, параллельные ссылки">12</a></sup> Bu qurbonliklarga qo‘shib quyidagi miqdorda zaytun moyi aralashtirilgan sifatli unni don nazri qilib keltiringlar: har bir buqa bilan o‘n ikki kosa un, qo‘chqor bilan sakkiz kosa un,</div>
  <div id="13"><sup><a href="https://www.kitobook.com/compare/book/04/28/13/" title="сравнение переводов, параллельные ссылки">13</a></sup> har bir qo‘chqor qo‘zi bilan to‘rt kosa un. Olovda kuydiriladigan bu qurbonliklardan Egamizga yoqimli hid boradi.</div>
  <div id="14"><sup><a href="https://www.kitobook.com/compare/book/04/28/14/" title="сравнение переводов, параллельные ссылки">14</a></sup> Har bir buqa bilan to‘rt kosa sharob, har bir qo‘chqor bilan uch kosa sharob, har bir qo‘chqor qo‘zi bilan esa ikki kosa sharobni nazr qilinglar. Bu kuydiriladigan nazrlarni har oyning birinchi kunida ado etinglar.</div>
  <div id="15"><sup><a href="https://www.kitobook.com/compare/book/04/28/15/" title="сравнение переводов, параллельные ссылки">15</a></sup> Bundan tashqari, bitta takani Egamizga gunoh qurbonligi qilinglar. Bu hamma qurbonligu nazrlarni kunda kuydiriladigan qurbonliklar va ularga qo‘shib qilinadigan sharob nazridan tashqari keltiringlar.</div>
  <div id="16"><sup><a href="https://www.kitobook.com/compare/book/04/28/16/" title="сравнение переводов, параллельные ссылки">16</a></sup> Birinchi oyning o‘n to‘rtinchi kuni Egamizga bag‘ishlangan Fisih qurbonligini nazr qilinglar.</div>
  <div id="17"><sup><a href="https://www.kitobook.com/compare/book/04/28/17/" title="сравнение переводов, параллельные ссылки">17</a></sup> O‘n beshinchi kuni esa yetti kunlik bayram boshlanadi, sizlar yetti kun davomida xamirturushsiz non yeyishlaringiz lozim.</div>
  <div id="18"><sup><a href="https://www.kitobook.com/compare/book/04/28/18/" title="сравнение переводов, параллельные ссылки">18</a></sup> Bayramning birinchi kuni butun xalq muqaddas yig‘inga kelsin. Har kungi ishlaringizni qilmanglar.</div>
  <div id="19"><sup><a href="https://www.kitobook.com/compare/book/04/28/19/" title="сравнение переводов, параллельные ссылки">19</a></sup> Egamizga atab ikkita buqani, bitta qo‘chqorni va yettita bir yoshli qo‘chqor qo‘zini olovda kuydiriladigan qurbonlik qilinglar. Hamma jonivorlar nuqsonsiz bo‘lsin.</div>
  <div id="20"><sup><a href="https://www.kitobook.com/compare/book/04/28/20/" title="сравнение переводов, параллельные ссылки">20</a></sup> Bu qurbonliklarga qo‘shib quyidagi miqdorda zaytun moyi aralashtirilgan sifatli unni don nazri qilib keltiringlar: har bir buqa bilan o‘n ikki kosa un, qo‘chqor bilan sakkiz kosa un,</div>
  <div id="21"><sup><a href="https://www.kitobook.com/compare/book/04/28/21/" title="сравнение переводов, параллельные ссылки">21</a></sup> har bir qo‘chqor qo‘zi bilan to‘rt kosa un.</div>
  <div id="22"><sup><a href="https://www.kitobook.com/compare/book/04/28/22/" title="сравнение переводов, параллельные ссылки">22</a></sup> O‘zlaringizni gunohdan poklash uchun takani gunoh qurbonligi qilinglar.</div>
  <div id="23"><sup><a href="https://www.kitobook.com/compare/book/04/28/23/" title="сравнение переводов, параллельные ссылки">23</a></sup> -</div>
  <div id="24"><sup><a href="https://www.kitobook.com/compare/book/04/28/24/" title="сравнение переводов, параллельные ссылки">24</a></sup> Bu nazrlarni kunda ertalab kuydiriladigan qurbonlikdan tashqari, yetti kun davomida keltiringlar. Bu taom nazrlarni Egamizga yoqimli hid bo‘lishi uchun olovda kuydiringlar. Bular kunda kuydiriladigan qurbonliklar va ularga qo‘shib qilinadigan sharob nazridan tashqari keltirilsin.</div>
  <div id="25"><sup><a href="https://www.kitobook.com/compare/book/04/28/25/" title="сравнение переводов, параллельные ссылки">25</a></sup> Yettinchi kuni ham butun xalq muqaddas yig‘inga kelsin. O‘sha kuni odatdagi ishlaringizni qilmanglar.</div>
  <div id="26"><sup><a href="https://www.kitobook.com/compare/book/04/28/26/" title="сравнение переводов, параллельные ссылки">26</a></sup> Hosil bayramining birinchi kuni, Egamizga yangi hosilingizning donini nazr qilganingizda, butun xalq muqaddas yig‘inga kelsin. O‘sha kuni odatdagi ishlaringizni qilmanglar.</div>
  <div id="27"><sup><a href="https://www.kitobook.com/compare/book/04/28/27/" title="сравнение переводов, параллельные ссылки">27</a></sup> Egamizga yoqimli hid borishi uchun ikkita buqa, bitta qo‘chqor, yettita bir yoshli qo‘chqor qo‘zini kuydiriladigan qurbonlik qilinglar.</div>
  <div id="28"><sup><a href="https://www.kitobook.com/compare/book/04/28/28/" title="сравнение переводов, параллельные ссылки">28</a></sup> Bu qurbonliklarga qo‘shib quyidagi miqdorda zaytun moyi aralashtirilgan sifatli unni don nazri qilib keltiringlar: har bir buqa bilan o‘n ikki kosa un, qo‘chqor bilan sakkiz kosa un,</div>
  <div id="29"><sup><a href="https://www.kitobook.com/compare/book/04/28/29/" title="сравнение переводов, параллельные ссылки">29</a></sup> har bir qo‘chqor qo‘zi bilan to‘rt kosa un.</div>
  <div id="30"><sup><a href="https://www.kitobook.com/compare/book/04/28/30/" title="сравнение переводов, параллельные ссылки">30</a></sup> O‘zlaringizni gunohdan poklash uchun bitta takani qurbonlik qilinglar.</div>
  <div id="31"><sup><a href="https://www.kitobook.com/compare/book/04/28/31/" title="сравнение переводов, параллельные ссылки">31</a></sup> Bu nazrlarni va ularga qo‘shib qilinadigan sharob nazrini — kunda kuydiriladigan qurbonliklar va ularga qo‘shib qilinadigan don nazridan tashqari keltiringlar. Qurbonlik qilinadigan hamma jonivorlaringiz nuqsonsiz bo‘lsin.</div>
</div>