<div itemprop="articleBody" class="text">
  <div id="1"><sup><a href="https://www.kitobook.com/compare/book/04/32/1/" title="сравнение переводов, параллельные ссылки">1</a></sup> Ruben va Gad qabilalarining chorvasi nihoyatda ko‘p edi. Ular Yazir va Gilad yerlarining chorvabop ekanligini ko‘rib,</div>
  <div id="2"><sup><a href="https://www.kitobook.com/compare/book/04/32/2/" title="сравнение переводов, параллельные ссылки">2</a></sup> Muso, ruhoniy Elazar va jamoa yo‘lboshchilarining oldiga borib shunday deyishdi:</div>
  <div id="3"><sup><a href="https://www.kitobook.com/compare/book/04/32/3/" title="сравнение переводов, параллельные ссылки">3</a></sup> — Otaro‘t, Dibon, Yazir, Nimro, Xashbon, Elaley, Savom, Navo, Bayo‘n shaharlari</div>
  <div id="4"><sup><a href="https://www.kitobook.com/compare/book/04/32/4/" title="сравнение переводов, параллельные ссылки">4</a></sup> joylashgan butun o‘lkani EgamizIsroil xalqiga mag‘lub qilib berdi. Bu nihoyatda chorvabop yerlar ekan. Biz, qullaringizning, esa chorvasi bor.</div>
  <div id="5"><sup><a href="https://www.kitobook.com/compare/book/04/32/5/" title="сравнение переводов, параллельные ссылки">5</a></sup> Agar biz sizlarning iltifotingizga sazovor bo‘lgan bo‘lsak, o‘sha yerlarni bizga mulk qilib bersangizlar, bizni Iordan daryosining narigi tomoniga olib o‘tmasangizlar.</div>
  <div id="6"><sup><a href="https://www.kitobook.com/compare/book/04/32/6/" title="сравнение переводов, параллельные ссылки">6</a></sup> Shunda Muso Gad bilan Ruben qabilalariga shu gapni aytdi: — Birodarlaringiz urushga borganlarida, sizlar bu yerda qolasizlarmi?</div>
  <div id="7"><sup><a href="https://www.kitobook.com/compare/book/04/32/7/" title="сравнение переводов, параллельные ссылки">7</a></sup> Nimaga sizlar, Isroil xalqi Egamiz bergan yurtga bormasin, deb ularning ra’yini qaytaryapsizlar?</div>
  <div id="8"><sup><a href="https://www.kitobook.com/compare/book/04/32/8/" title="сравнение переводов, параллельные ссылки">8</a></sup> Men otalaringizni Kadesh–Barnadan yurtni ko‘rib kelish uchun jo‘natganimda, ular ham xuddi shunday yo‘l tutishgan edi.</div>
  <div id="9"><sup><a href="https://www.kitobook.com/compare/book/04/32/9/" title="сравнение переводов, параллельные ссылки">9</a></sup> Ular Eshko‘l soyligigacha borib, yurtni ko‘rib chiqqan edilar. So‘ng Egamiz bergan yurtga Isroil xalqi bormasin, deb ularning ra’yini qaytargan edilar.</div>
  <div id="10"><sup><a href="https://www.kitobook.com/compare/book/04/32/10/" title="сравнение переводов, параллельные ссылки">10</a></sup> O‘sha kuni Egamiz otalaringizdan qattiq g‘azablanib shunday qasam ichgan edi:</div>
  <div id="11"><sup><a href="https://www.kitobook.com/compare/book/04/32/11/" title="сравнение переводов, параллельные ссылки">11</a></sup> “Misrdan chiqqan yigirma va undan yuqori yoshdagi odamlar Men Ibrohim, Is’hoq va Yoqubga va’da qilgan yurtga kirmaydilar, chunki ular Menga sodiq qolmadilar.</div>
  <div id="12"><sup><a href="https://www.kitobook.com/compare/book/04/32/12/" title="сравнение переводов, параллельные ссылки">12</a></sup> O‘sha yurtga faqat Xanaz urug‘idan Yafunax o‘g‘li Xolib bilan Nun o‘g‘li Yoshua kiradilar, chunki ular ikkovigina Men, Egangizga, sodiq qoldilar.”</div>
  <div id="13"><sup><a href="https://www.kitobook.com/compare/book/04/32/13/" title="сравнение переводов, параллельные ссылки">13</a></sup> Ha, Egamiz Isroil xalqidan qattiq g‘azablangan edi. Egamiz Uning oldida qabihlik qilgan ajdodlaringizni qirq yil — ular batamom tugab bitmaguncha sahroda kezdirdi.</div>
  <div id="14"><sup><a href="https://www.kitobook.com/compare/book/04/32/14/" title="сравнение переводов, параллельные ссылки">14</a></sup> Endi esa siz, ey, gunohkorlar nasli, otalaringizning o‘rnini egallab, Egamizning g‘azabini Isroil xalqiga qarshi qo‘zg‘atyapsizlar!</div>
  <div id="15"><sup><a href="https://www.kitobook.com/compare/book/04/32/15/" title="сравнение переводов, параллельные ссылки">15</a></sup> Agar Egamizdan yuz o‘girsangizlar, U Isroil xalqini yana sahroda tashlab ketadi. Butun xalq sizlar tufayli qirilib ketadi.</div>
  <div id="16"><sup><a href="https://www.kitobook.com/compare/book/04/32/16/" title="сравнение переводов, параллельные ссылки">16</a></sup> Lekin Ruben va Gad qabilalari Musoga yaqinlashib, shunday deyishdi: — Biz bu yerda suruvlarimiz uchun qo‘y qo‘ralari, bola–chaqalarimiz uchun shaharlar quramiz.</div>
  <div id="17"><sup><a href="https://www.kitobook.com/compare/book/04/32/17/" title="сравнение переводов, параллельные ссылки">17</a></sup> O‘zimiz esa qurollanib, Isroil xalqini ularning yurtiga joylashtirmagunimizcha safning boshida boramiz. Shu asnoda bolalarimiz mustahkam shaharlarda qoladilar, mahalliy xalqlar ularga xavf solmaydilar.</div>
  <div id="18"><sup><a href="https://www.kitobook.com/compare/book/04/32/18/" title="сравнение переводов, параллельные ссылки">18</a></sup> Isroil xalqining har biri o‘z mulkiga ega bo‘lmaguncha, biz uyimizga qaytmaymiz.</div>
  <div id="19"><sup><a href="https://www.kitobook.com/compare/book/04/32/19/" title="сравнение переводов, параллельные ссылки">19</a></sup> Biz Iordan daryosining narigi tomonidan o‘zimizga mulk olmaymiz, chunki bizning mulkimiz Iordanning bu tomonida — sharq tomonida bo‘ladi.</div>
  <div id="20"><sup><a href="https://www.kitobook.com/compare/book/04/32/20/" title="сравнение переводов, параллельные ссылки">20</a></sup> Muso ularga shunday dedi: — Agar sizlar haqiqatan ham aytganingizni qilsangizlar, Egamiz oldida jang qilish uchun qurollaninglar.</div>
  <div id="21"><sup><a href="https://www.kitobook.com/compare/book/04/32/21/" title="сравнение переводов, параллельные ссылки">21</a></sup> Qo‘liga qurol tutgan barcha sipohlaringiz Iordan daryosidan o‘tsin. Egamiz O‘z g‘animlarini quvib yubormaguncha, Uning oldida boringlar.</div>
  <div id="22"><sup><a href="https://www.kitobook.com/compare/book/04/32/22/" title="сравнение переводов, параллельные ссылки">22</a></sup> Egamiz o‘sha yurtni taslim qilgandan keyingina, shu yerga qaytib kelishingiz mumkin. Shunda sizlar Egamiz oldida ham, Isroil xalqi oldida ham o‘z majburiyatingizdan ozod bo‘lasiz. Iordan daryosining sharq tomonidagi yer sizning Egamizdan olgan mulkingiz bo‘ladi.</div>
  <div id="23"><sup><a href="https://www.kitobook.com/compare/book/04/32/23/" title="сравнение переводов, параллельные ссылки">23</a></sup> Agar shunday qilmasangizlar, sizlar Egamizga qarshi gunoh qilgan bo‘lasizlar. Gunohingiz o‘z boshingizni yeydi.</div>
  <div id="24"><sup><a href="https://www.kitobook.com/compare/book/04/32/24/" title="сравнение переводов, параллельные ссылки">24</a></sup> Bolalaringiz uchun shaharlar, suruvlaringiz uchun qo‘ralar quringlar. Lekin va’dangiz ustidan chiqinglar.</div>
  <div id="25"><sup><a href="https://www.kitobook.com/compare/book/04/32/25/" title="сравнение переводов, параллельные ссылки">25</a></sup> Gad va Ruben qabilalari Musoga: — Hazrat nima buyruq bersalar, qullari shuni ado etgaylar, — deyishdi.</div>
  <div id="26"><sup><a href="https://www.kitobook.com/compare/book/04/32/26/" title="сравнение переводов, параллельные ссылки">26</a></sup> — Bolalarimiz, xotinlarimiz, podalaru suruvlarimiz shu yerda — Giladdagi shaharlarda qoladi.</div>
  <div id="27"><sup><a href="https://www.kitobook.com/compare/book/04/32/27/" title="сравнение переводов, параллельные ссылки">27</a></sup> Lekin qo‘liga qurol tutgan har bir erkagimiz, hazratimiz aytganlariday, Egamiz boshchiligida jang qilish uchun daryoning narigi tomoniga o‘tadi.</div>
  <div id="28"><sup><a href="https://www.kitobook.com/compare/book/04/32/28/" title="сравнение переводов, параллельные ссылки">28</a></sup> Shundan keyin Muso ruhoniy Elazarga, Nun o‘g‘li Yoshuaga va Isroil qabilalarining urug‘boshilariga buyruq berib dedi:</div>
  <div id="29"><sup><a href="https://www.kitobook.com/compare/book/04/32/29/" title="сравнение переводов, параллельные ссылки">29</a></sup> — Agar Gad va Ruben qabilalari qurollanib, Egamiz boshchiligida jang qilish uchun sizlar bilan birga Iordanning narigi tomoniga o‘tishsa, sizlar o‘sha yurtni mag‘lub qilganingizdan keyin Gilad yerlarini ularga mulk qilib beringlar.</div>
  <div id="30"><sup><a href="https://www.kitobook.com/compare/book/04/32/30/" title="сравнение переводов, параллельные ссылки">30</a></sup> Bordi–yu, ular sizlar bilan birga qurollanib bormasa, boshqa qabilalar qatori, Kan’on yurtidan mulk olishadi.</div>
  <div id="31"><sup><a href="https://www.kitobook.com/compare/book/04/32/31/" title="сравнение переводов, параллельные ссылки">31</a></sup> Shunda Gad va Ruben qabilalari: — Egamiz qullaringizga qanday amr bergan bo‘lsa, hammasini ado etamiz, — deb javob berishdi.</div>
  <div id="32"><sup><a href="https://www.kitobook.com/compare/book/04/32/32/" title="сравнение переводов, параллельные ссылки">32</a></sup> — Biz qurollanib, Egamiz boshchiligida Iordan daryosining narigi tomoniga o‘tib, Kan’on yurtiga boramiz. Lekin Iordanning shu tomonidagi yerlar bizning mulkimiz bo‘la qolsin.</div>
  <div id="33"><sup><a href="https://www.kitobook.com/compare/book/04/32/33/" title="сравнение переводов, параллельные ссылки">33</a></sup> Shundan keyin Muso Gad bilan Ruben qabilalariga hamda Yusuf o‘g‘li Manashe qabilasining yarmiga[187]Amor xalqining shohi Sixo‘nning yurti bilan Bashan shohi O‘gning yurtini — ularning jamiki yerlaru shaharlarini, shahar atrofidagi o‘lkalarni berdi.</div>
  <div id="34"><sup><a href="https://www.kitobook.com/compare/book/04/32/34/" title="сравнение переводов, параллельные ссылки">34</a></sup> Gad qabilasi Dibon, Otaro‘t, Aror,</div>
  <div id="35"><sup><a href="https://www.kitobook.com/compare/book/04/32/35/" title="сравнение переводов, параллельные ссылки">35</a></sup> Otro‘t– Shifan, Yazir, Yohboxo,</div>
  <div id="36"><sup><a href="https://www.kitobook.com/compare/book/04/32/36/" title="сравнение переводов, параллельные ссылки">36</a></sup> Bayt–Nimro va Bayt– Xoron degan mustahkam shaharlarni qaytadan barpo qilib, qo‘y qo‘ralarini qurdi.</div>
  <div id="37"><sup><a href="https://www.kitobook.com/compare/book/04/32/37/" title="сравнение переводов, параллельные ссылки">37</a></sup> Ruben qabilasi ham Xashbon, Elaley, Xiratayim,</div>
  <div id="38"><sup><a href="https://www.kitobook.com/compare/book/04/32/38/" title="сравнение переводов, параллельные ссылки">38</a></sup> Navo, Baal–Miyon (bu shaharlarning nomlarini o‘zgartirdi) va Sivmo shaharlarini qayta qurdi. Ular tiklagan shaharlariga yangi nom berdi.</div>
  <div id="39"><sup><a href="https://www.kitobook.com/compare/book/04/32/39/" title="сравнение переводов, параллельные ссылки">39</a></sup> Manashe o‘g‘li Moxirning avlodlari Gilad o‘lkasiga borishdi. Ular Giladni bosib olib, Amor xalqini u yerdan quvib chiqarishdi.</div>
  <div id="40"><sup><a href="https://www.kitobook.com/compare/book/04/32/40/" title="сравнение переводов, параллельные ссылки">40</a></sup> Shundan keyin Muso Giladni Moxir avlodiga berdi. Moxir avlodi u yerda joylashdi.</div>
  <div id="41"><sup><a href="https://www.kitobook.com/compare/book/04/32/41/" title="сравнение переводов, параллельные ссылки">41</a></sup> Manashe o‘g‘li Yovir esa Amor xalqining qishloqlarini egalladi. U o‘sha yerlarga Yovir qishloqlari, deb nom berdi.</div>
  <div id="42"><sup><a href="https://www.kitobook.com/compare/book/04/32/42/" title="сравнение переводов, параллельные ссылки">42</a></sup> Navah Qanot shahrini va uning atrofidagi qishloqlarni egalladi, u yerlarga Navah, deb o‘zining ismini berdi.</div>
</div>