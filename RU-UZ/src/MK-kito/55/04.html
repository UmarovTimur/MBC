<div itemprop="articleBody" class="text">
  <div id="1"><sup><a href="https://www.kitobook.com/compare/book/55/04/1/" title="сравнение переводов, параллельные ссылки">1</a></sup> Men bunday demoqchiman: merosxo‘r hali yosh bola ekan, garchi u butun mulkning egasi bo‘lsa ham, quldan hech farq qilmaydi.</div>
  <div id="2"><sup><a href="https://www.kitobook.com/compare/book/55/04/2/" title="сравнение переводов, параллельные ссылки">2</a></sup> U otasi belgilagan fursatgacha vasiyga va uy–ro‘zg‘orni boshqaruvchi xizmatkorga bo‘ysunadi.</div>
  <div id="3"><sup><a href="https://www.kitobook.com/compare/book/55/04/3/" title="сравнение переводов, параллельные ссылки">3</a></sup> Xuddi shu singari, bizlar ham oldin bolalarday edik. Xurofot kuchlariga qul edik.</div>
  <div id="4"><sup><a href="https://www.kitobook.com/compare/book/55/04/4/" title="сравнение переводов, параллельные ссылки">4</a></sup> Muddat bitgandan keyin, Xudo O‘z O‘g‘lini yubordi. Bu o‘g‘il qonun ostidagi hayot uchun ayoldan tug‘ildi.</div>
  <div id="5"><sup><a href="https://www.kitobook.com/compare/book/55/04/5/" title="сравнение переводов, параллельные ссылки">5</a></sup> Xudoning O‘z O‘g‘lini yuborishdan maqsadi bizni qonun ostidagi hayotdan xalos etib, O‘ziga farzand qilib olish edi.</div>
  <div id="6"><sup><a href="https://www.kitobook.com/compare/book/55/04/6/" title="сравнение переводов, параллельные ссылки">6</a></sup> Biz Xudoning farzandlari ekanligimizni ko‘rsatish uchun U yuragimizga O‘z o‘g‘lining Ruhini yubordi. Bu Ruh orqali biz Xudoni: “Ota! Otajon!” deb chaqiramiz.</div>
  <div id="7"><sup><a href="https://www.kitobook.com/compare/book/55/04/7/" title="сравнение переводов, параллельные ссылки">7</a></sup> Demak, endi siz qul emas, balki farzandsiz. Farzand ekansiz, Xudoning sharofati bilan U va’da qilganlarga egasiz.</div>
  <div id="8"><sup><a href="https://www.kitobook.com/compare/book/55/04/8/" title="сравнение переводов, параллельные ссылки">8</a></sup> Oldin sizlar Xudoni bilmagan paytingizda, asli xudolar bo‘lmagan kuchlarga qul edingiz.</div>
  <div id="9"><sup><a href="https://www.kitobook.com/compare/book/55/04/9/" title="сравнение переводов, параллельные ссылки">9</a></sup> Endi esa Xudoni bilasizlar, to‘g‘rirog‘i, Xudo sizlarni biladi. Shunday ekan, qanday qilib yana o‘sha kuchsiz, qadrsiz xurofotlarga qaytyapsiz?! Yana o‘shalarga qul bo‘lishni xohlaysizmi?!</div>
  <div id="10"><sup><a href="https://www.kitobook.com/compare/book/55/04/10/" title="сравнение переводов, параллельные ссылки">10</a></sup> Sizlar belgilangan alohida kunlar, oylar, yillarga rioya qilib, diniy marosimlar o‘tkazyapsiz!</div>
  <div id="11"><sup><a href="https://www.kitobook.com/compare/book/55/04/11/" title="сравнение переводов, параллельные ссылки">11</a></sup> Sizlar uchun qayg‘uryapman! Nahotki sizlarni deb chekkan zahmatlarim bekor ketgan bo‘lsa?!</div>
  <div id="12"><sup><a href="https://www.kitobook.com/compare/book/55/04/12/" title="сравнение переводов, параллельные ссылки">12</a></sup> Ey birodarlar, sizlardan iltimos qilaman, menga o‘xshagan bo‘linglar, chunki men ham sizlarga o‘xshab qonun ostidagi hayotdan ozodman. Sizlar menga hech ham ozor bermagansiz.</div>
  <div id="13"><sup><a href="https://www.kitobook.com/compare/book/55/04/13/" title="сравнение переводов, параллельные ссылки">13</a></sup> O‘zingiz bilasiz, men sizlarga birinchi marta Xushxabar aytganimda, jisman ojiz edim.</div>
  <div id="14"><sup><a href="https://www.kitobook.com/compare/book/55/04/14/" title="сравнение переводов, параллельные ссылки">14</a></sup> Ojizligim tufayli sizlarga og‘irligim tushgan bo‘lsa ham, mendan nafratlanmadingiz, meni rad etmadingiz. Aksincha, meni Xudoning farishtasiday, xuddi Iso Masihning O‘zini qabul qilganday qabul qildingizlar.</div>
  <div id="15"><sup><a href="https://www.kitobook.com/compare/book/55/04/15/" title="сравнение переводов, параллельные ссылки">15</a></sup> Qani endi o‘sha xayrixohligingiz?! Axir, o‘zim shohidman: agar iloji bo‘lganda, hatto ko‘zlaringizni ham sug‘urib olib, menga bergan bo‘lardingiz!</div>
  <div id="16"><sup><a href="https://www.kitobook.com/compare/book/55/04/16/" title="сравнение переводов, параллельные ссылки">16</a></sup> Nahotki endi sizlarga haqiqatni aytganim uchun dushmaningiz bo‘lib qolgan bo‘lsam?!</div>
  <div id="17"><sup><a href="https://www.kitobook.com/compare/book/55/04/17/" title="сравнение переводов, параллельные ссылки">17</a></sup> Ba’zi birovlar sizlarni o‘zlariga og‘dirib olishga tirishmoqdalar. Lekin ular sizlarning foydangizni ko‘zlamayapti, balki bizni bir– birimizdan ajratib tashlamoqchi. Shunda sizlar ularning atrofida girdikapalak bo‘lasizlar.</div>
  <div id="18"><sup><a href="https://www.kitobook.com/compare/book/55/04/18/" title="сравнение переводов, параллельные ссылки">18</a></sup> Yaxshi g‘oyaga bag‘ishlanish yaxshidir. Lekin bu faqat men sizlarning oldingizdaligimda emas, balki doim shunday bo‘lishi kerak.</div>
  <div id="19"><sup><a href="https://www.kitobook.com/compare/book/55/04/19/" title="сравнение переводов, параллельные ссылки">19</a></sup> Bolalarim, men sizlarni yangidan tug‘ayotganday, to‘lg‘oq azobidaman. Maqsadim shuki, sizlarda Masihning tabiati namoyon bo‘lsin.</div>
  <div id="20"><sup><a href="https://www.kitobook.com/compare/book/55/04/20/" title="сравнение переводов, параллельные ссылки">20</a></sup> Sizlar meni taajjubga solib qo‘ydingiz! Qani endi sizlarning oldingizda bo‘lsam–u, boshqa ohangda gapira olsam!</div>
  <div id="21"><sup><a href="https://www.kitobook.com/compare/book/55/04/21/" title="сравнение переводов, параллельные ссылки">21</a></sup> Ey sizlar, qonun ostidagi hayotni afzal ko‘rganlar, menga aytinglar–chi, nahot sizlar Tavrotdagi qonunlarni tushunmasangizlar?!</div>
  <div id="22"><sup><a href="https://www.kitobook.com/compare/book/55/04/22/" title="сравнение переводов, параллельные ссылки">22</a></sup> Axir, unda yozilganlardan bilamizki, Ibrohimning ikki o‘g‘li bo‘lgan. O‘g‘illarining biri cho‘ridan, ikkinchisi esa ozod ayoldan tug‘ilgan.</div>
  <div id="23"><sup><a href="https://www.kitobook.com/compare/book/55/04/23/" title="сравнение переводов, параллельные ссылки">23</a></sup> Cho‘risiniki inson tashabbusi bilan, ozod xotininiki esa Xudoning va’dasiga binoan tug‘ilgan edi.</div>
  <div id="24"><sup><a href="https://www.kitobook.com/compare/book/55/04/24/" title="сравнение переводов, параллельные ссылки">24</a></sup> Bunda ramziy ma’no bor. Ikki ona Xudoning ikki ahdini bildiradi: birinchisi — qullar tug‘adigan Hojar bibi Sinay tog‘ida qilingan ahdning ramzidir.</div>
  <div id="25"><sup><a href="https://www.kitobook.com/compare/book/55/04/25/" title="сравнение переводов, параллельные ссылки">25</a></sup> Hojar Arabistondagi Sinay tog‘ini bildirsa–da, u yahudiy dinining markazi bo‘lgan hozirgi Quddusning ramzidir. Axir, Quddus va uning bolalari qullikdalar–ku.</div>
  <div id="26"><sup><a href="https://www.kitobook.com/compare/book/55/04/26/" title="сравнение переводов, параллельные ссылки">26</a></sup> Samoviy Quddus esa ozoddir: u bizlarning onamizdir!</div>
  <div id="27"><sup><a href="https://www.kitobook.com/compare/book/55/04/27/" title="сравнение переводов, параллельные ссылки">27</a></sup> Muqaddas Bitiklarda shunday yozilgan: “Ey bola ko‘rmagan bepusht ayol! Shod bo‘lgin! Ey to‘lg‘oq og‘rig‘ini bilmagan ayol! Xitob qil, hayqirgin! Axir, tashlab ketilgan ayolning bolalari Eri bor xotinnikidan ham ko‘proq bo‘ladi!”</div>
  <div id="28"><sup><a href="https://www.kitobook.com/compare/book/55/04/28/" title="сравнение переводов, параллельные ссылки">28</a></sup> Sizlar esa, ey birodarlar, Is’hoqqa o‘xshab va’daga binoan tug‘ilgan farzandlarsiz.</div>
  <div id="29"><sup><a href="https://www.kitobook.com/compare/book/55/04/29/" title="сравнение переводов, параллельные ссылки">29</a></sup> O‘sha zamonda tabiiy yo‘l bilan tug‘ilgan o‘g‘il Ruhning kuchi bilan tug‘ilgan o‘g‘ilni quvg‘in qildi. Hozir ham xuddi shunday.</div>
  <div id="30"><sup><a href="https://www.kitobook.com/compare/book/55/04/30/" title="сравнение переводов, параллельные ссылки">30</a></sup> Ammo bu haqda Muqaddas Bitiklarda nima deyilgan? “Cho‘rini va uning o‘g‘lini haydab yuboring. Chunki cho‘rining o‘g‘li ozod ayolning o‘g‘li bilan birga merosxo‘r bo‘lmaydi.”</div>
  <div id="31"><sup><a href="https://www.kitobook.com/compare/book/55/04/31/" title="сравнение переводов, параллельные ссылки">31</a></sup> Shunday qilib, ey birodarlar, biz cho‘rining emas, balki ozod ayolning farzandlarimiz.</div>
</div>