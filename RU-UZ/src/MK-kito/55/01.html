<div itemprop="articleBody" class="text">
  <div id="1"><sup><a href="https://www.kitobook.com/compare/book/55/01/1/" title="сравнение переводов, параллельные ссылки">1</a></sup> Men — Pavlus va men bilan birga bo‘lgan hamma birodarlar Galatiya o‘lkasidagi imonlilar jamoatlariga salom yo‘llaymiz. </div>
  <div id="2"><sup><a href="https://www.kitobook.com/compare/book/55/01/2/" title="сравнение переводов, параллельные ссылки">2</a></sup> Men insonlar tomonidan emas, inson orqali ham emas, balki Iso Masih va Uni tiriltirgan Otamiz Xudo tomonidan havoriy qilib tayinlanganman. </div>
  <div id="3"><sup><a href="https://www.kitobook.com/compare/book/55/01/3/" title="сравнение переводов, параллельные ссылки">3</a></sup> Otamiz Xudo va Rabbimiz Iso Masih sizlarga inoyat hamda tinchlik ato qilsin. </div>
  <div id="4"><sup><a href="https://www.kitobook.com/compare/book/55/01/4/" title="сравнение переводов, параллельные ссылки">4</a></sup> Iso Masih bizni hozirgi yovuz zamondan qutqaray, deb bizning gunohlarimiz uchun O‘zini fido qildi. U shu yo‘sin Otamiz Xudoning irodasini ado etdi.</div>
  <div id="5"><sup><a href="https://www.kitobook.com/compare/book/55/01/5/" title="сравнение переводов, параллельные ссылки">5</a></sup> Xudoga abadulabad shon-sharaflar bo‘lsin! Omin.</div>
  <div id="6"><sup><a href="https://www.kitobook.com/compare/book/55/01/6/" title="сравнение переводов, параллельные ссылки">6</a></sup> Sizlar Xudodan shunchalik tez yuz o‘girib, boshqa bir Xushxabarga yuz burayotganingizdan juda hayronman. Axir, Masihning inoyati orqali Xudo sizlarni O‘z Xushxabariga da’vat qilgan edi. </div>
  <div id="7"><sup><a href="https://www.kitobook.com/compare/book/55/01/7/" title="сравнение переводов, параллельные ссылки">7</a></sup> O‘sha Xushxabardan boshqa hech qanday xushxabar yo‘q–ku! Faqat ba’zilar sizlarni chalg‘itib, Masih haqidagi Xushxabarni buzib ko‘rsatmoqchi bo‘ladilar.</div>
  <div id="8"><sup><a href="https://www.kitobook.com/compare/book/55/01/8/" title="сравнение переводов, параллельные ссылки">8</a></sup> Ammo kimda–kim, hatto biz o‘zimizmi yoki osmondan kelgan biror farishtami, sizlarga biz yetkazgan Xushxabardan boshqa bir “xushxabar” keltirsa, u la’nati bo‘lsin! </div>
  <div id="9"><sup><a href="https://www.kitobook.com/compare/book/55/01/9/" title="сравнение переводов, параллельные ссылки">9</a></sup> Men oldin ham aytgan edim, hozir ham aytyapman: kimki sizlar qabul qilgan Xushxabarga zid bo‘lgan xabarni targ‘ib etsa, la’nati bo‘lsin!</div>
  <div id="10"><sup><a href="https://www.kitobook.com/compare/book/55/01/10/" title="сравнение переводов, параллельные ссылки">10</a></sup> Xo‘sh, men kimning maqtoviga sazovor bo‘lmoqchiman: insonlarningmi yoki Xudoningmi?! Nahotki insonlarni mamnun qilmoqchi bo‘lsam?! Agar men hali ham insonlarni mamnun qilayotgan bo‘lsam edi, Masihning quli bo‘lolmas edim!</div>
  <div id="11"><sup><a href="https://www.kitobook.com/compare/book/55/01/11/" title="сравнение переводов, параллельные ссылки">11</a></sup> Ey birodarlar, sizlarga aytib qo‘yay: men targ‘ib etayotgan Xushxabar inson ijodi emas.</div>
  <div id="12"><sup><a href="https://www.kitobook.com/compare/book/55/01/12/" title="сравнение переводов, параллельные ссылки">12</a></sup> Axir, men bu Xushxabarni insondan qabul qilmaganman yoki biror odamdan o‘rganmaganman. Uni menga Iso Masihning O‘zi vahiy orqali ayon qilgan.</div>
  <div id="13"><sup><a href="https://www.kitobook.com/compare/book/55/01/13/" title="сравнение переводов, параллельные ссылки">13</a></sup> Men yahudiy diniga e’tiqod qilib, qanday hayot kechirganim haqida eshitgansizlar. O‘sha paytlarda Xudoning jamoatini shafqatsizlarcha quvg‘in qilardim, uni qirib tashlashga harakat qilardim.</div>
  <div id="14"><sup><a href="https://www.kitobook.com/compare/book/55/01/14/" title="сравнение переводов, параллельные ссылки">14</a></sup> Qavmimdan bo‘lgan ko‘p tengdoshlarimga qaraganda, yahudiy dinini chuqurroq tushunib, ulardan ancha ilgarilab ketgan edim. Ota–bobolarimning urf–odatlari amal qilinishiga juda jonkuyarlik qilar edim.</div>
  <div id="15"><sup><a href="https://www.kitobook.com/compare/book/55/01/15/" title="сравнение переводов, параллельные ссылки">15</a></sup> Ammo Xudo menga muruvvat qildi, inoyati bilan meni O‘ziga da’vat etib, onam qornida bo‘lganimdayoq meni tanlagan edi. </div>
  <div id="16"><sup><a href="https://www.kitobook.com/compare/book/55/01/16/" title="сравнение переводов, параллельные ссылки">16</a></sup> Men boshqa xalqlar orasida Xudo O‘g‘li haqidagi Xushxabarni targ‘ib qilishim uchun, Xudo O‘z O‘g‘lini menga zohir qildi. Shunda men hech bir inson bilan maslahatlashmadim. </div>
  <div id="17"><sup><a href="https://www.kitobook.com/compare/book/55/01/17/" title="сравнение переводов, параллельные ссылки">17</a></sup> Hatto mendan oldin havoriy bo‘lganlarni ko‘rishga Quddusga bormay, darhol Arabistonga jo‘nadim. Undan keyin yana Damashqqa qaytdim.</div>
  <div id="18"><sup><a href="https://www.kitobook.com/compare/book/55/01/18/" title="сравнение переводов, параллельные ссылки">18</a></sup> Uch yildan keyin, Butrus bilan tanishay, deb Quddusga bordim. Uning yonida o‘n besh kun bo‘ldim. </div>
  <div id="19"><sup><a href="https://www.kitobook.com/compare/book/55/01/19/" title="сравнение переводов, параллельные ссылки">19</a></sup> Ammo Quddusda Butrusdan va Rabbimiz Isoning ukasi Yoqubdan boshqa hech bir havoriyni ko‘rmadim. </div>
  <div id="20"><sup><a href="https://www.kitobook.com/compare/book/55/01/20/" title="сравнение переводов, параллельные ссылки">20</a></sup> Men sizlarga nima yozayotgan bo‘lsam, Xudo shohid, hech biri yolg‘on emas.</div>
  <div id="21"><sup><a href="https://www.kitobook.com/compare/book/55/01/21/" title="сравнение переводов, параллельные ссылки">21</a></sup> Undan so‘ng Suriya va Kilikiya viloyatlariga bordim. </div>
  <div id="22"><sup><a href="https://www.kitobook.com/compare/book/55/01/22/" title="сравнение переводов, параллельные ссылки">22</a></sup> Yahudiya o‘lkasidagi imonlilar jamoatlari meni hali shaxsan tanimas edilar. </div>
  <div id="23"><sup><a href="https://www.kitobook.com/compare/book/55/01/23/" title="сравнение переводов, параллельные ссылки">23</a></sup> O‘sha imonlilar men haqimda faqat boshqalarning: “U bir vaqtlar bizlarni quvg‘in qilib yurgan kishi edi. Endi esa ilgari ildizi bilan quritmoqchi bo‘lgan imonni o‘zi targ‘ib qilmoqda”, degan gaplarini eshitardilar </div>
  <div id="24"><sup><a href="https://www.kitobook.com/compare/book/55/01/24/" title="сравнение переводов, параллельные ссылки">24</a></sup> va men tufayli Xudoni ulug‘lar edilar.</div>
</div>