<div itemprop="articleBody" class="text">
  <div id="1"><sup><a href="https://www.kitobook.com/compare/book/40/06/1/" title="сравнение переводов, параллельные ссылки">1</a></sup> “Ehtiyot bo‘linglar, savobli ishingizni odamlarga ko‘z–ko‘z qilmanglar. Aks holda osmondagi Otangizdan mukofot ololmaysizlar.</div>
  <div id="2"><sup><a href="https://www.kitobook.com/compare/book/40/06/2/" title="сравнение переводов, параллельные ссылки">2</a></sup> Birovga sadaqa berganingiz haqida hammaga jar solib yurmanglar. Ikkiyuzlamachilargina odamlardan olqish olish uchun sinagogalarda va ko‘cha–ko‘yda shunday qiladilar. Sizlarga chinini aytayin: ular o‘z mukofotini olib bo‘lganlar.</div>
  <div id="3"><sup><a href="https://www.kitobook.com/compare/book/40/06/3/" title="сравнение переводов, параллельные ссылки">3</a></sup> Siz esa sadaqa berayotganingizda, o‘ng qo‘lingiz nima qilayotganini chap qo‘lingiz bilmasin.</div>
  <div id="4"><sup><a href="https://www.kitobook.com/compare/book/40/06/4/" title="сравнение переводов, параллельные ссылки">4</a></sup> Sadaqangizni hech kimga bildirmay bering. Yashirincha qilgan bu ishingizni ko‘rgan Otangiz sizni taqdirlaydi.”</div>
  <div id="5"><sup><a href="https://www.kitobook.com/compare/book/40/06/5/" title="сравнение переводов, параллельные ссылки">5</a></sup> “Ibodat qilganingizda, ikkiyuzlamachilarga o‘xshamanglar. Ular o‘zlarini hammaga ko‘rsatish uchun sinagogalarda va ko‘chalarning burchaklarida turib ibodat qilishni yaxshi ko‘radilar. Sizlarga chinini aytay: ular o‘zlarining mukofotlarini olib bo‘lganlar.</div>
  <div id="6"><sup><a href="https://www.kitobook.com/compare/book/40/06/6/" title="сравнение переводов, параллельные ссылки">6</a></sup> Siz esa ibodat qilayotganingizda ichkari xonaga kirib, eshikni berkitib oling va yashirin bo‘lgan Otangizga ibodat qiling. Yashirin qilgan ishlaringizni ko‘rgan Otangiz sizni taqdirlaydi.</div>
  <div id="7"><sup><a href="https://www.kitobook.com/compare/book/40/06/7/" title="сравнение переводов, параллельные ссылки">7</a></sup> Ibodat qilayotganingizda, butparastlar kabi behuda so‘zlarni hadeb takrorlayvermang. Ular: ko‘p so‘zlasam, ibodatim ijobat bo‘ladi, deb o‘ylaydilar.</div>
  <div id="8"><sup><a href="https://www.kitobook.com/compare/book/40/06/8/" title="сравнение переводов, параллельные ссылки">8</a></sup> Ularga o‘xshamanglar, chunki Otangiz so‘ramasingizdan oldin nimaga muhtojligingizni biladi.</div>
  <div id="9"><sup><a href="https://www.kitobook.com/compare/book/40/06/9/" title="сравнение переводов, параллельные ссылки">9</a></sup> Sizlar esa shunday ibodat qilinglar: Bizning osmondagi Otamiz! Sening muqaddas noming ulug‘lansin.</div>
  <div id="10"><sup><a href="https://www.kitobook.com/compare/book/40/06/10/" title="сравнение переводов, параллельные ссылки">10</a></sup> Sening Shohliging kelsin. Osmonda bo‘lgani kabi, Yerda ham Sening irodang bajo bo‘lsin.</div>
  <div id="11"><sup><a href="https://www.kitobook.com/compare/book/40/06/11/" title="сравнение переводов, параллельные ссылки">11</a></sup> Bugungi rizqimizni bergin.</div>
  <div id="12"><sup><a href="https://www.kitobook.com/compare/book/40/06/12/" title="сравнение переводов, параллельные ссылки">12</a></sup> Bizga qarshi gunoh qilganlarni biz kechirgandek, Sen ham gunohlarimizni kechirgin.</div>
  <div id="13"><sup><a href="https://www.kitobook.com/compare/book/40/06/13/" title="сравнение переводов, параллельные ссылки">13</a></sup> Bizni vasvasaga duchor qilmagin, Ammo yovuz shaytondan xalos qilgin.</div>
  <div id="14"><sup><a href="https://www.kitobook.com/compare/book/40/06/14/" title="сравнение переводов, параллельные ссылки">14</a></sup> Agar sizlar boshqalarning gunohlarini kechirsangizlar, osmondagi Otangiz ham sizni kechiradi.</div>
  <div id="15"><sup><a href="https://www.kitobook.com/compare/book/40/06/15/" title="сравнение переводов, параллельные ссылки">15</a></sup> Bordi–yu, sizlar boshqalarning gunohlarini kechirmasangizlar, Otangiz ham sizni kechirmaydi.”</div>
  <div id="16"><sup><a href="https://www.kitobook.com/compare/book/40/06/16/" title="сравнение переводов, параллельные ссылки">16</a></sup> “Ro‘za tutayotganingizda, ikkiyuzlamachilar kabi qovoq solib yurmanglar. Ular ro‘za tutayotganlarini boshqalarga ko‘rsatish uchun yuvinib, taranmaydilar. Sizlarga chinini aytayin: ular o‘zlarining mukofotlarini olib bo‘lganlar.</div>
  <div id="17"><sup><a href="https://www.kitobook.com/compare/book/40/06/17/" title="сравнение переводов, параллельные ссылки">17</a></sup> Sizlar ro‘za tutganlaringizda yuzlaringizni yuvib, sochlaringizni tarab yuring,</div>
  <div id="18"><sup><a href="https://www.kitobook.com/compare/book/40/06/18/" title="сравнение переводов, параллельные ссылки">18</a></sup> toki ro‘za tutganingizni yashirin bo‘lgan Otangizdan boshqa hech kim bilmasin. Shunda yashirin qilgan ishingizni ko‘rgan Otangiz sizni taqdirlaydi.”</div>
  <div id="19"><sup><a href="https://www.kitobook.com/compare/book/40/06/19/" title="сравнение переводов, параллельные ссылки">19</a></sup> “Bu dunyoda o‘zlaringiz uchun boylik g‘amlamanglar. Axir, bunday boylikni kuya yeydi, zang bosadi, o‘g‘ri tushib o‘g‘irlaydi.</div>
  <div id="20"><sup><a href="https://www.kitobook.com/compare/book/40/06/20/" title="сравнение переводов, параллельные ссылки">20</a></sup> Aksincha, o‘zlaringiz uchun osmonda boylik yig‘inglar. Bunday boylikni kuya yemaydi, zang bosmaydi, o‘g‘ri ham o‘g‘irlay olmaydi.</div>
  <div id="21"><sup><a href="https://www.kitobook.com/compare/book/40/06/21/" title="сравнение переводов, параллельные ссылки">21</a></sup> Xazinangiz qayerda bo‘lsa, yuragingiz ham o‘sha yerda bo‘ladi.</div>
  <div id="22"><sup><a href="https://www.kitobook.com/compare/book/40/06/22/" title="сравнение переводов, параллельные ссылки">22</a></sup> Tananing chirog‘i — ko‘z. Agar ko‘zingiz yaxshi bo‘lsa, butun tanangiz yop–yorug‘ bo‘ladi.</div>
  <div id="23"><sup><a href="https://www.kitobook.com/compare/book/40/06/23/" title="сравнение переводов, параллельные ссылки">23</a></sup> Ammo ko‘zingiz yomon bo‘lsa, butun tanangiz zulmatga to‘ladi. Agarda ichingizdagi nur zulmat bo‘lsa, zimziyo zulmatda qolgan ekansiz.</div>
  <div id="24"><sup><a href="https://www.kitobook.com/compare/book/40/06/24/" title="сравнение переводов, параллельные ссылки">24</a></sup> Hech kim ikki xo‘jayinga xizmat qilolmaydi. U yo birini yomon ko‘rib, boshqasini yaxshi ko‘radi, yoki biriga bag‘ishlanib, boshqasini mensimaydi. Sizlar ham Xudoga, ham boylikka birdek xizmat qila olmaysizlar.”</div>
  <div id="25"><sup><a href="https://www.kitobook.com/compare/book/40/06/25/" title="сравнение переводов, параллельные ссылки">25</a></sup> “Shuning uchun sizlarga aytaman: “Tirikchiligingizdan xavotir olib, nima yeymiz, nima ichamiz, ustimizga nima kiyamiz, demanglar. Axir, hayot ovqatdan, tana esa kiyimdan muhimroq emasmi?!</div>
  <div id="26"><sup><a href="https://www.kitobook.com/compare/book/40/06/26/" title="сравнение переводов, параллельные ссылки">26</a></sup> Qushlarga qaranglar: ular na ekadi, na o‘radi, na omborga don yig‘adi. Shunga qaramay, osmondagi Otangiz ularning rizqini beradi. Sizlar esa ulardan ancha qadrlisizlar–ku!</div>
  <div id="27"><sup><a href="https://www.kitobook.com/compare/book/40/06/27/" title="сравнение переводов, параллельные ссылки">27</a></sup> Birontangiz tashvishlanib, umringizni bir lahzaga bo‘lsa ham uzaytira olarmidingiz?!</div>
  <div id="28"><sup><a href="https://www.kitobook.com/compare/book/40/06/28/" title="сравнение переводов, параллельные ссылки">28</a></sup> Nega kiyim uchun tashvishlanasizlar? Nilufar gullarning qanday o‘sishiga e’tibor qiling: ular mehnat qilmaydi, ip yigirmaydi.</div>
  <div id="29"><sup><a href="https://www.kitobook.com/compare/book/40/06/29/" title="сравнение переводов, параллельные ссылки">29</a></sup> Ammo sizlarga aytamanki, hatto shoh Sulaymon shuhrat cho‘qqisida ham o‘sha gullarning biriday kiyinmagan.</div>
  <div id="30"><sup><a href="https://www.kitobook.com/compare/book/40/06/30/" title="сравнение переводов, параллельные ссылки">30</a></sup> Bugun bor, ertaga esa o‘choqqa tashlanadigan dala o‘tini Xudo shunday bezagan bo‘lsa, nahotki sizlarni kiyintirmasa, ey imoni sustlar?!</div>
  <div id="31"><sup><a href="https://www.kitobook.com/compare/book/40/06/31/" title="сравнение переводов, параллельные ссылки">31</a></sup> Shunday ekan, nima yeymiz, nima ichamiz, nima kiyamiz, deb tashvishlanib yurmanglar.</div>
  <div id="32"><sup><a href="https://www.kitobook.com/compare/book/40/06/32/" title="сравнение переводов, параллельные ссылки">32</a></sup> Butparastlar hadeb bu narsalarning tashvishida yuradilar. Lekin osmondagi Otangiz bularning hammasiga muhtoj ekaningizni biladi–ku!</div>
  <div id="33"><sup><a href="https://www.kitobook.com/compare/book/40/06/33/" title="сравнение переводов, параллельные ссылки">33</a></sup> Sizlar avvalo Xudoning Shohligi va Uning irodasi payida bo‘linglar, shunda bularning hammasi sizga beriladi.</div>
  <div id="34"><sup><a href="https://www.kitobook.com/compare/book/40/06/34/" title="сравнение переводов, параллельные ссылки">34</a></sup> Xullas, ertangi kun uchun tashvish tortmanglar. Ertaning tashvishi ertaning o‘ziga tegishlidir. Har bir kunning g‘am–tashvishi o‘ziga yetadi.”</div>
</div>