<div itemprop="articleBody" class="text">
  <div id="1"><sup><a href="https://www.kitobook.com/compare/book/40/11/1/" title="сравнение переводов, параллельные ссылки">1</a></sup> Iso o‘n ikki shogirdiga ko‘rsatmalarni berib bo‘lgandan keyin, yaqin atrofdagi shaharlarda ta’lim berish va va’z aytish uchun ketdi.</div>
  <div id="2"><sup><a href="https://www.kitobook.com/compare/book/40/11/2/" title="сравнение переводов, параллельные ссылки">2</a></sup> Yahyo bu paytda zindonda edi, u Isoning qilayotgan ishlarini eshitib, shogirdlarini Isoning oldiga</div>
  <div id="3"><sup><a href="https://www.kitobook.com/compare/book/40/11/3/" title="сравнение переводов, параллельные ссылки">3</a></sup> shunday savol bilan yubordi: “Keladigan Zot Sizmisiz, yoki biz boshqasini kutaylikmi?”</div>
  <div id="4"><sup><a href="https://www.kitobook.com/compare/book/40/11/4/" title="сравнение переводов, параллельные ссылки">4</a></sup> Iso Yahyoning shogirdlariga shunday javob berdi: — Boringlar, ko‘rib eshitayotganlaringizni Yahyoga aytinglar:</div>
  <div id="5"><sup><a href="https://www.kitobook.com/compare/book/40/11/5/" title="сравнение переводов, параллельные ссылки">5</a></sup> ko‘rlar ko‘rmoqda, cho‘loqlar yurmoqda, teri kasalligiga chalinganlar tuzalmoqda, karlar eshitmoqda, o‘liklar tirilmoqda, yo‘qsillar Xushxabarni eshitmoqda.</div>
  <div id="6"><sup><a href="https://www.kitobook.com/compare/book/40/11/6/" title="сравнение переводов, параллельные ссылки">6</a></sup> Mendan yuz o‘girmaganlar naqadar baxtlidir!”</div>
  <div id="7"><sup><a href="https://www.kitobook.com/compare/book/40/11/7/" title="сравнение переводов, параллельные ссылки">7</a></sup> Yahyoning shogirdlari ketayotganlarida, Iso olomonga Yahyo haqida gapirdi: “Sahroga nimani ko‘rgani bordingizlar? Shamolda hilpirab turgan qamishnimi?</div>
  <div id="8"><sup><a href="https://www.kitobook.com/compare/book/40/11/8/" title="сравнение переводов, параллельные ссылки">8</a></sup> Xo‘sh, nimani ko‘rgani bordingizlar? Bashang kiyingan odamnimi? Bashang kiyinganlar shoh saroyida bo‘ladi–ku!</div>
  <div id="9"><sup><a href="https://www.kitobook.com/compare/book/40/11/9/" title="сравнение переводов, параллельные ссылки">9</a></sup> Unday bo‘lsa, nimani ko‘rgani bordingizlar? Payg‘ambarnimi? Ha, sizlarga shuni aytay: sizlar payg‘ambardan ham ulug‘ini ko‘rdingizlar!</div>
  <div id="10"><sup><a href="https://www.kitobook.com/compare/book/40/11/10/" title="сравнение переводов, параллельные ссылки">10</a></sup> U haqda shunday yozilgan: “Mana, Sendan oldin Men O‘z elchimni yuboryapman, U Sen uchun yo‘lni hozirlaydi.”</div>
  <div id="11"><sup><a href="https://www.kitobook.com/compare/book/40/11/11/" title="сравнение переводов, параллельные ссылки">11</a></sup> Sizlarga chinini aytay: butun inson zoti orasida Yahyo cho‘mdiruvchidan ulug‘i yo‘q. Ammo Osmon Shohligida eng kichik hisoblangan odam ham undan ulug‘roqdir.</div>
  <div id="12"><sup><a href="https://www.kitobook.com/compare/book/40/11/12/" title="сравнение переводов, параллельные ссылки">12</a></sup> Yahyo cho‘mdiruvchi davridan shu kungacha odamlar Osmon Shohligiga shafqatsiz hujum qilmoqdalar. Zo‘ravonlar Osmon Shohligini qo‘lga kiritishga harakat qilmoqdalar.</div>
  <div id="13"><sup><a href="https://www.kitobook.com/compare/book/40/11/13/" title="сравнение переводов, параллельные ссылки">13</a></sup> Yahyo cho‘mdiruvchidan oldin bo‘lgan hamma payg‘ambarlarning bitiklarida va Tavrot kitobida Osmon Shohligi haqida bashorat qilingan.</div>
  <div id="14"><sup><a href="https://www.kitobook.com/compare/book/40/11/14/" title="сравнение переводов, параллельные ссылки">14</a></sup> Agar bu bashoratlarga ishonishni istasangizlar, Yahyo — kelishi bashorat qilingan Ilyosdir.</div>
  <div id="15"><sup><a href="https://www.kitobook.com/compare/book/40/11/15/" title="сравнение переводов, параллельные ссылки">15</a></sup> Kimning eshitar qulog‘i bo‘lsa, eshitsin!</div>
  <div id="16"><sup><a href="https://www.kitobook.com/compare/book/40/11/16/" title="сравнение переводов, параллельные ссылки">16</a></sup> Bu naslni kimga qiyoslasam bo‘ladi? Ular bolalarga o‘xshaydilar, maydonda o‘tirib olib, shunday deya bir–birlariga baqiradilar:</div>
  <div id="17"><sup><a href="https://www.kitobook.com/compare/book/40/11/17/" title="сравнение переводов, параллельные ссылки">17</a></sup> “Sizlar uchun nay chaldik, ammo raqsga tushmadingiz, Biz oh–voh qildik, ammo sizlar qayg‘urmadingiz.”</div>
  <div id="18"><sup><a href="https://www.kitobook.com/compare/book/40/11/18/" title="сравнение переводов, параллельные ссылки">18</a></sup> Yahyo kelganda, u na yedi, na ichdi, shuning uchun hamma: “Uni jin uribdi”, deydilar.</div>
  <div id="19"><sup><a href="https://www.kitobook.com/compare/book/40/11/19/" title="сравнение переводов, параллельные ссылки">19</a></sup> Inson O‘g‘li kelganda esa ham yedi, ham ichdi. Ammo Uni: “Yebto‘ymas, sharobxo‘r, soliqchilar va gunohkorlarning do‘sti”, deydilar. Biroq donolik to‘g‘ri ekanligi o‘z natijasidan ayon.”</div>
  <div id="20"><sup><a href="https://www.kitobook.com/compare/book/40/11/20/" title="сравнение переводов, параллельные ссылки">20</a></sup> Iso ba’zi shaharlarda ko‘p mo‘jizalar ko‘rsatgandi, ammo xalq o‘z gunohlari uchun tavba qilmadi. Iso o‘sha shaharlar aholilariga ta’na qildi:</div>
  <div id="21"><sup><a href="https://www.kitobook.com/compare/book/40/11/21/" title="сравнение переводов, параллельные ссылки">21</a></sup> “Sening holingga voy, ey Horazin! Sening holingga voy, ey Baytsayda! Agar sizlarda qilingan mo‘jizalar Tir bilan Sidon shaharlarida qilinganda edi, ular allaqachon qanorga o‘ranib, boshlariga kul sochib, tavba qilgan bo‘lardilar.</div>
  <div id="22"><sup><a href="https://www.kitobook.com/compare/book/40/11/22/" title="сравнение переводов, параллельные ссылки">22</a></sup> Biroq sizlarga aytayin: qiyomat kunida sizning holingiz Tir va Sidonning holidan battar bo‘ladi.</div>
  <div id="23"><sup><a href="https://www.kitobook.com/compare/book/40/11/23/" title="сравнение переводов, параллельные ссылки">23</a></sup> Ey Kafarnahum! Xudo seni ko‘klarga ko‘taradi deb o‘ylaysanmi?! Yo‘q, U seni tubsiz chuqurlikka uloqtiradi! Agar senda yuz bergan mo‘jizalar Sado‘mda bo‘lganda edi, u shahar shu kungacha saqlanib qolgan bo‘lar edi.</div>
  <div id="24"><sup><a href="https://www.kitobook.com/compare/book/40/11/24/" title="сравнение переводов, параллельные ссылки">24</a></sup> Biroq senga aytayin: qiyomat kunida sening holing Sado‘m shahrining holidan battar bo‘ladi.”</div>
  <div id="25"><sup><a href="https://www.kitobook.com/compare/book/40/11/25/" title="сравнение переводов, параллельные ссылки">25</a></sup> O‘sha vaqtda Iso yana shunday dedi: “Ey Ota, yeru osmonning Egasi! Sen bu ishlarni donolaru idroklilardan yashirib, go‘daklarga ma’lum etganing uchun Senga shukrlar aytaman.</div>
  <div id="26"><sup><a href="https://www.kitobook.com/compare/book/40/11/26/" title="сравнение переводов, параллельные ссылки">26</a></sup> Ha Ota, bu Sening ezgu xohishing edi.</div>
  <div id="27"><sup><a href="https://www.kitobook.com/compare/book/40/11/27/" title="сравнение переводов, параллельные ссылки">27</a></sup> Otam hamma narsani Mening ixtiyorimga topshirgan. O‘g‘ilni Otadan boshqa hech kim bilmaydi. Otani ham O‘g‘ildan boshqa va O‘g‘il ayon qilishni istagan odamdan boshqa hech kim bilmaydi.</div>
  <div id="28"><sup><a href="https://www.kitobook.com/compare/book/40/11/28/" title="сравнение переводов, параллельные ссылки">28</a></sup> Ey holdan toyganlar, og‘ir yuk ostida qolganlar, hammalaringiz Mening oldimga kelinglar! Men sizlarga orom beraman.</div>
  <div id="29"><sup><a href="https://www.kitobook.com/compare/book/40/11/29/" title="сравнение переводов, параллельные ссылки">29</a></sup> Mening bo‘yinturug‘imni taqib olinglar, Mendan o‘rganinglar. Chunki Men yumshoq ko‘ngil va kamtarinman. Shunda sizlarning jonlaringiz orom topadi.</div>
  <div id="30"><sup><a href="https://www.kitobook.com/compare/book/40/11/30/" title="сравнение переводов, параллельные ссылки">30</a></sup> Axir, Mening bo‘yinturug‘im qulay, yukim yengildir.”</div>
</div>