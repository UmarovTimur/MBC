<div itemprop="articleBody" class="text">
  <div id="1"><sup><a href="https://www.kitobook.com/compare/book/41/07/1/" title="сравнение переводов, параллельные ссылки">1</a></sup> Farziylar va Quddusdan kelgan ayrim Tavrot tafsirchilari Isoning yoniga yig‘ilib keldilar.</div>
  <div id="2"><sup><a href="https://www.kitobook.com/compare/book/41/07/2/" title="сравнение переводов, параллельные ссылки">2</a></sup> Iso shogirdlarining ba’zilari harom, ya’ni yuvilmagan qo‘llari bilan non yeyayotganlarini ular ko‘rib qoldilar.</div>
  <div id="3"><sup><a href="https://www.kitobook.com/compare/book/41/07/3/" title="сравнение переводов, параллельные ссылки">3</a></sup> Farziylar va umuman yahudiylarota– bobolarining urf–odatini saqlab, qo‘llarini yaxshilab yuvmay hech ovqat yemaydilar.</div>
  <div id="4"><sup><a href="https://www.kitobook.com/compare/book/41/07/4/" title="сравнение переводов, параллельные ссылки">4</a></sup> Bozordan qaytganlarida ham yuvinmay ovqat yemaydilar. Shuningdek, kosa, tovoq, qozon va so‘rini yuvish kabi ko‘pgina udumlarga rioya qiladilar.</div>
  <div id="5"><sup><a href="https://www.kitobook.com/compare/book/41/07/5/" title="сравнение переводов, параллельные ссылки">5</a></sup> Shunday qilib, farziylar va tafsirchilar Isodan so‘radilar: — Nega Sizning shogirdlaringiz ota– bobolaringizning urf–odatini saqlashmaydi? Nima uchun harom qo‘llari bilan non yeyishadi?</div>
  <div id="6"><sup><a href="https://www.kitobook.com/compare/book/41/07/6/" title="сравнение переводов, параллельные ссылки">6</a></sup> Iso ularga shunday javob berdi: — Ishayoning bashorati siz ikkiyuzlamachilarga juda to‘g‘ri keladi, u yerda yozilganki: “Bu xalq Meni tildagina izzat qiladi, Yuraklari esa Mendan uzoqdir.</div>
  <div id="7"><sup><a href="https://www.kitobook.com/compare/book/41/07/7/" title="сравнение переводов, параллельные ссылки">7</a></sup> Ular Menga behuda sajda qiladilar, Inson yaratgan qoidalarni ilohiy qonun deb o‘rgatadilar.”</div>
  <div id="8"><sup><a href="https://www.kitobook.com/compare/book/41/07/8/" title="сравнение переводов, параллельные ссылки">8</a></sup> Sizlar Xudoning amrlarini yig‘ishtirib qo‘yasizlar, insoniy urf–odatlarga esa yopishib olasizlar.</div>
  <div id="9"><sup><a href="https://www.kitobook.com/compare/book/41/07/9/" title="сравнение переводов, параллельные ссылки">9</a></sup> Iso yana ularga dedi: — Ha, sizlar urf–odatlaringizni saqlash uchun, Xudoning amrlarini chetlab o‘tishning zo‘r yo‘lini topgansizlar!</div>
  <div id="10"><sup><a href="https://www.kitobook.com/compare/book/41/07/10/" title="сравнение переводов, параллельные ссылки">10</a></sup> Muso aytgan edi: “Ota–onangizni hurmat qiling. Otasini yoki onasini xo‘rlagan har qanday odamga o‘lim jazosi berilsin.”</div>
  <div id="11"><sup><a href="https://www.kitobook.com/compare/book/41/07/11/" title="сравнение переводов, параллельные ссылки">11</a></sup> Ammo sizlar shunday ta’lim berasizlar: odam o‘z otasi yoki onasiga: “Farzandlik burchim — Xudoga qurbon (ya’ni Xudoga in’om qilingan)”, deb aytishi mumkin.</div>
  <div id="12"><sup><a href="https://www.kitobook.com/compare/book/41/07/12/" title="сравнение переводов, параллельные ссылки">12</a></sup> Shundan keyin o‘sha odamning otasiga yoki onasiga yaxshilik qilishiga sizlar yo‘l qo‘ymaysizlar.</div>
  <div id="13"><sup><a href="https://www.kitobook.com/compare/book/41/07/13/" title="сравнение переводов, параллельные ссылки">13</a></sup> Shu tariqa sizlar o‘zlaringiz o‘rnatgan urf–odatlaringiz orqali Xudoning kalomini bekor qilasizlar. Sizlar bunga o‘xshash yana ko‘p ishlarni qilasizlar.</div>
  <div id="14"><sup><a href="https://www.kitobook.com/compare/book/41/07/14/" title="сравнение переводов, параллельные ссылки">14</a></sup> Keyin Iso butun xalqni yana yoniga chaqirib, dedi: — Hammalaringiz Menga quloq solib, tushunib olinglar!</div>
  <div id="15"><sup><a href="https://www.kitobook.com/compare/book/41/07/15/" title="сравнение переводов, параллельные ссылки">15</a></sup> Tashqaridan inson ichiga kiradigan hech narsa uni harom qila olmaydi. Aksincha, inson ichidan chiqadigan narsa uni harom qiladi.</div>
  <div id="16"><sup><a href="https://www.kitobook.com/compare/book/41/07/16/" title="сравнение переводов, параллельные ссылки">16</a></sup> Kimning eshitar qulog‘i bo‘lsa, eshitsin!</div>
  <div id="17"><sup><a href="https://www.kitobook.com/compare/book/41/07/17/" title="сравнение переводов, параллельные ссылки">17</a></sup> Iso xaloyiq orasidan chiqib uyga kirdi, shogirdlar Undan: “Haligi aytganlaringizni tushuntirib bering”, deb iltimos qilishdi.</div>
  <div id="18"><sup><a href="https://www.kitobook.com/compare/book/41/07/18/" title="сравнение переводов, параллельные ссылки">18</a></sup> Iso ularga dedi: — Sizlar ham shunchalik befahmmisizlar?! Tashqaridan insonning ichiga kiradigan hech narsa uni harom qila olmasligini anglamaysizlarmi?</div>
  <div id="19"><sup><a href="https://www.kitobook.com/compare/book/41/07/19/" title="сравнение переводов, параллельные ссылки">19</a></sup> Bu narsalar insonning qalbiga emas, qorniga kiradi va kerak joydan chiqib ketadi. Iso bu gaplari bilan hamma yeguliklar halol ekanini e’lon qildi.</div>
  <div id="20"><sup><a href="https://www.kitobook.com/compare/book/41/07/20/" title="сравнение переводов, параллельные ссылки">20</a></sup> U yana dedi: — Insonning ichidan chiqadigan narsalar insonni harom qiladi.</div>
  <div id="21"><sup><a href="https://www.kitobook.com/compare/book/41/07/21/" title="сравнение переводов, параллельные ссылки">21</a></sup> Chunki ichdan, ya’ni inson qalbidan yomon fikrlar, zino, o‘g‘irlik, qotillik,</div>
  <div id="22"><sup><a href="https://www.kitobook.com/compare/book/41/07/22/" title="сравнение переводов, параллельные ссылки">22</a></sup> fahsh, ochko‘zlik, fosiqlik, makkorlik, shahvat, hasad, tuhmat, manmanlik va nodonlik chiqadi.</div>
  <div id="23"><sup><a href="https://www.kitobook.com/compare/book/41/07/23/" title="сравнение переводов, параллельные ссылки">23</a></sup> Ana shu yomonliklarning hammasi insonning ichidan chiqib, uni harom qiladi.</div>
  <div id="24"><sup><a href="https://www.kitobook.com/compare/book/41/07/24/" title="сравнение переводов, параллельные ссылки">24</a></sup> Iso u yerdan chiqib, Tir hududiga ketdi. Bir uyga kirdi va buni hech kim bilib qolishini istamas edi, lekin yashirina olmadi.</div>
  <div id="25"><sup><a href="https://www.kitobook.com/compare/book/41/07/25/" title="сравнение переводов, параллельные ссылки">25</a></sup> Qizalog‘ini yovuz ruh chalgan bir ayol Iso haqida eshitib qoldi–da, tez kelib, Uning oyog‘iga yiqildi.</div>
  <div id="26"><sup><a href="https://www.kitobook.com/compare/book/41/07/26/" title="сравнение переводов, параллельные ссылки">26</a></sup> Bu ayol Suriyaning Finikiya o‘lkasida tug‘ilgan bo‘lib, yahudiy emas edi. U: “Qizimdan jinni quvib chiqaring”, — deb Isodan yolvorib so‘radi.</div>
  <div id="27"><sup><a href="https://www.kitobook.com/compare/book/41/07/27/" title="сравнение переводов, параллельные ссылки">27</a></sup> Biroq Iso unga: — Avval bolalar to‘ysin, bolalardan nonni olib kuchuklarga tashlash yaxshi emas, — dedi.</div>
  <div id="28"><sup><a href="https://www.kitobook.com/compare/book/41/07/28/" title="сравнение переводов, параллельные ссылки">28</a></sup> — To‘g‘ri, Hazrat, — dedi ayol. — Lekin kuchuklar ham bolalarning dasturxonidan to‘kilgan ushoqlarini yeydi–ku.</div>
  <div id="29"><sup><a href="https://www.kitobook.com/compare/book/41/07/29/" title="сравнение переводов, параллельные ссылки">29</a></sup> Iso unga: — Mana shu gaping uchun Senga yordam beraman. Endi ketaver. Qizingdan jin chiqib ketdi, — dedi.</div>
  <div id="30"><sup><a href="https://www.kitobook.com/compare/book/41/07/30/" title="сравнение переводов, параллельные ссылки">30</a></sup> Ayol uyiga borganda, qizini jindan qutulib, to‘shakda yotgan holda ko‘rdi.</div>
  <div id="31"><sup><a href="https://www.kitobook.com/compare/book/41/07/31/" title="сравнение переводов, параллельные ссылки">31</a></sup> Iso Tir hududidan chiqib, Sidonga bordi. So‘ng Jalila ko‘li bo‘ylaridan o‘tib, Dekapolisga bordi.</div>
  <div id="32"><sup><a href="https://www.kitobook.com/compare/book/41/07/32/" title="сравнение переводов, параллельные ссылки">32</a></sup> Ayrim odamlar Isoning oldiga zo‘rg‘a gapiradigan bir kar odamni olib kelib, unga qo‘l tekkizishini so‘rashdi.</div>
  <div id="33"><sup><a href="https://www.kitobook.com/compare/book/41/07/33/" title="сравнение переводов, параллельные ссылки">33</a></sup> Iso u odamni xaloyiq orasidan bir chetga olib chiqdi, so‘ng O‘z barmoqlarini uning quloqlariga tiqib qo‘ydi. So‘ng tupurib, so‘lagini o‘sha odamning tiliga tekkizdi.</div>
  <div id="34"><sup><a href="https://www.kitobook.com/compare/book/41/07/34/" title="сравнение переводов, параллельные ссылки">34</a></sup> Keyin osmonga qarab, chuqur xo‘rsindi–da, unga: — Effatah! — dedi. Bu so‘zning tarjimasi “Ochil!” demakdir.</div>
  <div id="35"><sup><a href="https://www.kitobook.com/compare/book/41/07/35/" title="сравнение переводов, параллельные ссылки">35</a></sup> Shu onda u odamning quloqlari ochilib, tilga kirdi, ravongina gapira boshladi.</div>
  <div id="36"><sup><a href="https://www.kitobook.com/compare/book/41/07/36/" title="сравнение переводов, параллельные ссылки">36</a></sup> Iso u yerdagilarga, buni hech kimga aytmanglar, deb buyurdi. Biroq Iso odamlarga qancha man etsa ham, ular bu hodisani yanada ko‘proq yoyishardi.</div>
  <div id="37"><sup><a href="https://www.kitobook.com/compare/book/41/07/37/" title="сравнение переводов, параллельные ссылки">37</a></sup> Ular haddan tashqari hayratda qolib, shunday deyishardi: “U hamma narsani yaxshi qiladi, karlarni eshitadigan, soqovlarni gapiradigan qiladi.”</div>
</div>