<div itemprop="articleBody" class="text">
  <div id="1"><sup><a href="https://www.kitobook.com/compare/book/54/12/1/" title="сравнение переводов, параллельные ссылки">1</a></sup> Maqtanishning hech foydasi yo‘q, ammo baribir maqtanishim kerak. Endi Egamiz ayon qiladigan vahiylarga kelsak,</div>
  <div id="2"><sup><a href="https://www.kitobook.com/compare/book/54/12/2/" title="сравнение переводов, параллельные ссылки">2</a></sup> Masihga qarashli bir odamni bilaman. O‘n to‘rt yil oldin o‘sha odam yerdan arshi–a’loga ko‘tarildi. Badanda edimi yoki badandan tashqarida edimi, bilmayman, Xudo biladi.</div>
  <div id="3"><sup><a href="https://www.kitobook.com/compare/book/54/12/3/" title="сравнение переводов, параллельные ссылки">3</a></sup> Shuni bilamanki, badandami yoki badandan tashqaridami, men emas, Xudo biladi,</div>
  <div id="4"><sup><a href="https://www.kitobook.com/compare/book/54/12/4/" title="сравнение переводов, параллельные ссылки">4</a></sup> o‘sha odam jannatga ko‘tarilganda insonning tili ta’riflashga ojiz bo‘lgan so‘zlarni eshitdi. Bunday so‘zlarni inson tilga olmasligi kerak.</div>
  <div id="5"><sup><a href="https://www.kitobook.com/compare/book/54/12/5/" title="сравнение переводов, параллельные ссылки">5</a></sup> Bunday odam bilan maqtansam bo‘ladi. Lekin o‘zim haqimda bo‘lsa, ojizligimdan boshqa hech narsa bilan maqtanmayman.</div>
  <div id="6"><sup><a href="https://www.kitobook.com/compare/book/54/12/6/" title="сравнение переводов, параллельные ссылки">6</a></sup> Agarda o‘zim haqimda maqtanadigan bo‘lsam ham, ahmoqona ish qilgan bo‘lmayman, chunki haqiqatni gapirgan bo‘laman. Odamlar o‘sha haddan tashqari ajoyib vahiylarga qarab menga baho bermasinlar. Ammo boshqalar qilayotgan ishlarimga qarab yoki mendan eshitganlari bo‘yicha menga baho bersinlar, undan ortiq meni yuqori ko‘tarmasinlar, deb o‘zimni tutib turibman.</div>
  <div id="7"><sup><a href="https://www.kitobook.com/compare/book/54/12/7/" title="сравнение переводов, параллельные ссылки">7</a></sup> Shuning uchun, meni kibrlanib ketmasin deb, badanimga bir nish, meni niqtalaydigan shaytonning elchisi berildi.</div>
  <div id="8"><sup><a href="https://www.kitobook.com/compare/book/54/12/8/" title="сравнение переводов, параллельные ссылки">8</a></sup> Buni mendan olib tashlagin, deb uch marta RabbimizIsoga yolvordim.</div>
  <div id="9"><sup><a href="https://www.kitobook.com/compare/book/54/12/9/" title="сравнение переводов, параллельные ссылки">9</a></sup> Lekin U menga shunday dedi: “Mening inoyatim doim senga yetarli bo‘ladi, chunki Mening qudratim sening ojizligingda to‘liq namoyon bo‘ladi.” Shunday qilib, Masihning qudrati men orqali ayon bo‘lishi uchun ojizligim bilan maqtanishni afzal ko‘raman.</div>
  <div id="10"><sup><a href="https://www.kitobook.com/compare/book/54/12/10/" title="сравнение переводов, параллельные ссылки">10</a></sup> Shu sababdan Masih haqi ojizlikni, xo‘rliklarni, muhtojliklarni, quvg‘in va qiyinchiliklarni shodlik bilan qabul qilaman. Ayniqsa ojiz bo‘lgan paytimda, Masihning qudrati bilan kuchli bo‘laman.</div>
  <div id="11"><sup><a href="https://www.kitobook.com/compare/book/54/12/11/" title="сравнение переводов, параллельные ссылки">11</a></sup> Men o‘zimni aqlsiz insonday tutdim. Ammo meni bunga o‘zlaringiz majbur etdingiz–ku, chunki sizlar meni maqtashingiz kerak edi. Mening o‘zim hech bir ahamiyatga ega bo‘lmasam–da, o‘sha “oliy havoriylardan” hech bir kam joyim yo‘q.</div>
  <div id="12"><sup><a href="https://www.kitobook.com/compare/book/54/12/12/" title="сравнение переводов, параллельные ссылки">12</a></sup> Orangizda bo‘lganimda har xil qiyinchiliklarga bardosh berganim, mo‘jizalaru alomatlar, qudratli ishlar qilganim haqiqiy havoriy ekanligimdan dalolat beradi.</div>
  <div id="13"><sup><a href="https://www.kitobook.com/compare/book/54/12/13/" title="сравнение переводов, параллельные ссылки">13</a></sup> Xo‘sh, qachon men sizlarga boshqa jamoatlarga qaraganda yomonroq muomalada bo‘ldim? To‘g‘ri, sizlarga og‘irligimni tushirmadim. Agar bu sizlarga adolatsizlik bo‘lib tuyulsa, meni kechiringlar.</div>
  <div id="14"><sup><a href="https://www.kitobook.com/compare/book/54/12/14/" title="сравнение переводов, параллельные ссылки">14</a></sup> Mana, sizlarning oldingizga uchinchi marta borishga tayyorman. Sizlarga yuk bo‘lmayman, chunki menga sizlarning narsalaringiz emas, o‘zingiz keraksiz. Zotan, farzandlar ota–onalari uchun emas, balki ota–onalar farzandlari uchun mol–mulk yig‘ishi lozim.</div>
  <div id="15"><sup><a href="https://www.kitobook.com/compare/book/54/12/15/" title="сравнение переводов, параллельные ссылки">15</a></sup> Shodlik bilan bor mol– mulkimni, hatto o‘z jonimni ham sizlar uchun beraman. Men sizlarni shunchalik yaxshi ko‘rar ekanman, sizlarning meni kamroq yaxshi ko‘rishingiz to‘g‘ri ishmi?!</div>
  <div id="16"><sup><a href="https://www.kitobook.com/compare/book/54/12/16/" title="сравнение переводов, параллельные ссылки">16</a></sup> Xo‘p, mayli, men sizlarga yuk bo‘lmabman–u, ammo yolg‘onu hiyla bilan sizlarni o‘z tomonimga og‘dirib olganmishman.</div>
  <div id="17"><sup><a href="https://www.kitobook.com/compare/book/54/12/17/" title="сравнение переводов, параллельные ссылки">17</a></sup> Sizlarning oldingizga yuborgan birorta odam orqali sizlardan foydalanib oldimmi?</div>
  <div id="18"><sup><a href="https://www.kitobook.com/compare/book/54/12/18/" title="сравнение переводов, параллельные ссылки">18</a></sup> Men Titusni sizning oldingizga borishga undadim. Haligi boshqa birodar bilan u sizlarning oldingizga borib, sizlardan foydalandimi? U men bilan bir niyatda xizmat qiladi, yo‘limiz bir–ku!</div>
  <div id="19"><sup><a href="https://www.kitobook.com/compare/book/54/12/19/" title="сравнение переводов, параллельные ссылки">19</a></sup> Yuqorida aytib o‘tgan gaplarimizning hammasi o‘zimizni sizlarning oldingizda himoya qilish uchun yozilgan, deb o‘ylayapsizlarmi? Bilib qo‘ying, biz bu gaplarni Masihning qullari sifatida Xudoning shohidligida aytyapmiz. Aziz do‘stlar, qilayotgan ishlarimizning hammasi sizlarni imonda qo‘llab quvvatlash uchundir.</div>
  <div id="20"><sup><a href="https://www.kitobook.com/compare/book/54/12/20/" title="сравнение переводов, параллельные ссылки">20</a></sup> Men bir narsadan qo‘rqib turibman: sizlarning oldingizga borganimda, nimani ko‘rarkinman, sizlar men o‘ylagan odamlar bo‘lib chiqmasangiz, men ham sizlar o‘ylagan odam bo‘lib chiqmasam-a! Borganimda orangizda janjalu hasadgo‘ylik, jaholat, raqobat, bo‘hton, g‘iybat, manmanlik va tartibsizlikni ko‘raman, degan xavotirdaman.</div>
  <div id="21"><sup><a href="https://www.kitobook.com/compare/book/54/12/21/" title="сравнение переводов, параллельные ссылки">21</a></sup> Bordi–yu, yana yoningizga borganimda, orangizdagi ko‘pchilik oldin qilgan gunohlaridan tavba qilmay, ifloslik, jinsiy axloqsizlik va fisqu fujurni davom ettirayotgan bo‘lsa, Xudoyimning oldida uyatga qolmay, sizlar uchun motam tutib, yig‘lamayin.</div>
</div>