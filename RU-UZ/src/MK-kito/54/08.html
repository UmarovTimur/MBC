<div itemprop="articleBody" class="text">
  <div id="1"><sup><a href="https://www.kitobook.com/compare/book/54/08/1/" title="сравнение переводов, параллельные ссылки">1</a></sup> Endi birodarlar, Xudoning Makedoniyadagi jamoatlarga ko‘rsatgan inoyati haqida sizlarga aytmoqchimiz.</div>
  <div id="2"><sup><a href="https://www.kitobook.com/compare/book/54/08/2/" title="сравнение переводов, параллельные ссылки">2</a></sup> Ular og‘ir kulfatlarga yo‘liqib, sinalgan bo‘lsalar–da, jo‘shqin bir sevinchga to‘lib toshdilar, o‘ta kambag‘al bo‘lsalar–da, yuraklari saxiylikka boy ekanligini ko‘rsatdilar.</div>
  <div id="3"><sup><a href="https://www.kitobook.com/compare/book/54/08/3/" title="сравнение переводов, параллельные ссылки">3</a></sup> Ular o‘z xohishlari bilan, qo‘llaridan kelgancha, hatto imkonlaridan ortiq xayr–ehson berganlariga men shohidman.</div>
  <div id="4"><sup><a href="https://www.kitobook.com/compare/book/54/08/4/" title="сравнение переводов, параллельные ссылки">4</a></sup> Ular, Xudoning Quddusdagiazizlariga yordam berishda ishtirok etaylik, deb bizdan o‘tinib so‘radilar.</div>
  <div id="5"><sup><a href="https://www.kitobook.com/compare/book/54/08/5/" title="сравнение переводов, параллельные ссылки">5</a></sup> Hatto umid qilganimizdan ham ziyodrog‘ini qildilar. Xudoning irodasi bo‘yicha ular avval o‘zlarini RabbimizIsoga, keyin esa bizga bag‘ishladilar.</div>
  <div id="6"><sup><a href="https://www.kitobook.com/compare/book/54/08/6/" title="сравнение переводов, параллельные ссылки">6</a></sup> Titus sizlarning orangizda boshlagan xayrli ishini bitirsin, deb uni rag‘batlantirdik.</div>
  <div id="7"><sup><a href="https://www.kitobook.com/compare/book/54/08/7/" title="сравнение переводов, параллельные ссылки">7</a></sup> Sizlar imon va ilm–ma’rifatga boy, gapga chechan, notiqlikda mohirsizlar, g‘ayratu tirishqoqlikda hech kimdan qolishmaysiz, qalbingizdagi biz tufayli uyg‘ongan mehr–muhabbatingiz cheksizdir. Shunday ekan, bu xayrli ish orqali saxiyligingizning cheksizligini ham ko‘rsating.</div>
  <div id="8"><sup><a href="https://www.kitobook.com/compare/book/54/08/8/" title="сравнение переводов, параллельные ссылки">8</a></sup> Men buni sizlarga buyruq tariqasida emas, balki mehr–muhabbatingizning samimiyligini isbot qilinglar, deb aytyapman. Shuning uchun boshqalarning g‘ayratiyu tirishqoqligiga e’tiboringizni qaratyapman.</div>
  <div id="9"><sup><a href="https://www.kitobook.com/compare/book/54/08/9/" title="сравнение переводов, параллельные ссылки">9</a></sup> Axir, o‘zingiz Rabbimiz Iso Masihning ko‘rsatgan inoyatini bilasizlar–ku, U boy bo‘lsa ham, sizlarni boy qilish uchun kambag‘al bo‘ldi.</div>
  <div id="10"><sup><a href="https://www.kitobook.com/compare/book/54/08/10/" title="сравнение переводов, параллельные ссылки">10</a></sup> Yuqorida aytib o‘tilgan xayr–ehsonlar haqida maslahatim quyidagichadir. O‘tgan yili nafaqat o‘sha xayrli ishni qilishni boshladingiz, balki bu ishga qo‘shilish haqida o‘zingiz xohish ko‘rsatgan edingiz.</div>
  <div id="11"><sup><a href="https://www.kitobook.com/compare/book/54/08/11/" title="сравнение переводов, параллельные ссылки">11</a></sup> Endi o‘z manfaatingiz uchun xayrli ishingizni oxiriga yetkazinglar, qanday ishtiyoq bilan boshlagan bo‘lsangiz, shunday qilib, qo‘lingizdan kelganicha bitirishga harakat qilinglar.</div>
  <div id="12"><sup><a href="https://www.kitobook.com/compare/book/54/08/12/" title="сравнение переводов, параллельные ссылки">12</a></sup> Agar inson hadya berishni xohlasa, undan yo‘q bo‘lgan narsa talab qilinmaydi, balki o‘zida bor narsasini bergani qabul qilinadi.</div>
  <div id="13"><sup><a href="https://www.kitobook.com/compare/book/54/08/13/" title="сравнение переводов, параллельные ссылки">13</a></sup> Boshqalarning hayoti yengillashib, sizlar esa og‘ir ahvolda qolishingizni istamaymiz. Hammaning orasida tenglik bo‘lsin.</div>
  <div id="14"><sup><a href="https://www.kitobook.com/compare/book/54/08/14/" title="сравнение переводов, параллельные ссылки">14</a></sup> Hozirgi paytda sizlardagi baraka ulardagi yetishmovchiliklarni to‘ldirsin, yana boshqa bir paytda ulardagi baraka sizlardagi yetishmovchiliklarni to‘ldirsin, shunday qilib tenglik bo‘lsin.</div>
  <div id="15"><sup><a href="https://www.kitobook.com/compare/book/54/08/15/" title="сравнение переводов, параллельные ссылки">15</a></sup> Muqaddas Bitiklarda quyidagicha yozilgan: “Ko‘p yig‘ishtirganlardan hech narsa ortib qolmadi, oz yig‘ishtirganlar uchun esa yetarli bo‘ldi.”</div>
  <div id="16"><sup><a href="https://www.kitobook.com/compare/book/54/08/16/" title="сравнение переводов, параллельные ссылки">16</a></sup> Xudoga shukr! Men sizlarga qanday g‘amxo‘r bo‘lsam, Titusning diliga U sizlarga nisbatan shunday g‘amxo‘rlikni jo qildi.</div>
  <div id="17"><sup><a href="https://www.kitobook.com/compare/book/54/08/17/" title="сравнение переводов, параллельные ссылки">17</a></sup> Axir, Titusdan sizlarning oldingizga borishni iltimos qilganimda, u nafaqat rozi bo‘ldi, balki xohish va ishtiyoq bilan bordi.</div>
  <div id="18"><sup><a href="https://www.kitobook.com/compare/book/54/08/18/" title="сравнение переводов, параллельные ссылки">18</a></sup> U bilan birga barcha jamoatlarda, Xushxabarning voizi, deb maqtalgan birodarni ham yubordik.</div>
  <div id="19"><sup><a href="https://www.kitobook.com/compare/book/54/08/19/" title="сравнение переводов, параллельные ссылки">19</a></sup> Xayrli ishda yordam qilsin, deb jamoatlar uni bizga yo‘ldosh qilib sayladilar. Biz bu ishni Egamizni ulug‘lash uchun hamda o‘zimizning ishtiyoqimizni ko‘rsatish uchun qilyapmiz.</div>
  <div id="20"><sup><a href="https://www.kitobook.com/compare/book/54/08/20/" title="сравнение переводов, параллельные ссылки">20</a></sup> Saxiylik bilan berilgan xayr– ehsonlarni atalgan odamlarga yetkazishimizda hech qanday ayb ish qilmayotganimizni ko‘rsatish uchun o‘sha birodar bizning yo‘ldoshimiz bo‘ldi.</div>
  <div id="21"><sup><a href="https://www.kitobook.com/compare/book/54/08/21/" title="сравнение переводов, параллельные ссылки">21</a></sup> Biz nafaqat Egamizning nazarida, balki insonlar oldida ham to‘g‘ri ishni qilishga harakat qilyapmiz.</div>
  <div id="22"><sup><a href="https://www.kitobook.com/compare/book/54/08/22/" title="сравнение переводов, параллельные ссылки">22</a></sup> Titus va va’zxon birodarga qo‘shib, yana bir birodarni ham yuboryapmiz. U biz tomondan ko‘p sinalgan va har jihatdan g‘ayratli ekanligini ko‘rsatgan. Sizlarga nisbatan ishonchi komil bo‘lgani uchun uning sizlarga xizmat qilish ishtiyoqi yanada ko‘proq.</div>
  <div id="23"><sup><a href="https://www.kitobook.com/compare/book/54/08/23/" title="сравнение переводов, параллельные ссылки">23</a></sup> Agar birov Titus haqida so‘rasa, u mening hamrohim va sizlar uchun xizmat qilayotgan hamkorim ekanligini aytinglar. Haligi ikki birodar esa jamoatlar tomonidan yuborilganlar va ular Masihga ulug‘vorlik keltiradilar.</div>
  <div id="24"><sup><a href="https://www.kitobook.com/compare/book/54/08/24/" title="сравнение переводов, параллельные ссылки">24</a></sup> Shunday qilib, jamoatlar oldida o‘sha birodarlarga bo‘lgan mehr–muhabbatingizni ko‘rsatib, ularga sizlarni maqtaganimiz bekor emasligini isbotlang.</div>
</div>