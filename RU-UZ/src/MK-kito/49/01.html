<div itemprop="articleBody" class="text">
  <div id="1"><sup><a href="https://www.kitobook.com/compare/book/49/01/1/" title="сравнение переводов, параллельные ссылки">1</a></sup> Xudo tanlab olgan aziz xonim va uning bolalariga men — oqsoqoldan salom! Men sizlarni chin dildan yaxshi ko‘raman, mengina emas, haqiqatni bilib olganlarning hammasi sizlarni yaxshi ko‘radi. </div>
  <div id="2"><sup><a href="https://www.kitobook.com/compare/book/49/01/2/" title="сравнение переводов, параллельные ссылки">2</a></sup> Bu sevgiga dilimizdan joy olgan va to abad biz bilan bo‘ladigan haqiqat asos bo‘ldi.</div>
  <div id="3"><sup><a href="https://www.kitobook.com/compare/book/49/01/3/" title="сравнение переводов, параллельные ссылки">3</a></sup> Biz haqiqat va sevgi bo‘yicha yashar ekanmiz, Otamiz Xudo va Otamizning O‘g‘li — Iso Masih beradigan inoyat, marhamat va tinchlik doim bizga yor bo‘ladi.</div>
  <div id="4"><sup><a href="https://www.kitobook.com/compare/book/49/01/4/" title="сравнение переводов, параллельные ссылки">4</a></sup> Hurmatli xonim, farzandlaringizning bir nechtasi Otamiz Xudoning bizga bergan amrini bajarib, haqiqat yo‘lida yurayotgan ekanlar. Men bundan g‘oyat xursand bo‘ldim.</div>
  <div id="5"><sup><a href="https://www.kitobook.com/compare/book/49/01/5/" title="сравнение переводов, параллельные ссылки">5</a></sup> Sizdan bir iltimosim bor, bir–birimizni yaxshi ko‘raylik. Sizga yangi amrni yozayotganim yo‘q, bu amr bizga boshidan berilgan. </div>
  <div id="6"><sup><a href="https://www.kitobook.com/compare/book/49/01/6/" title="сравнение переводов, параллельные ссылки">6</a></sup> Sevgi — biz Xudoning amrlariga amal qilishimizdan iborat. Sizlar bu amrni boshidan eshitgansizlar va unga amal qilib yashashingiz kerak.</div>
  <div id="7"><sup><a href="https://www.kitobook.com/compare/book/49/01/7/" title="сравнение переводов, параллельные ссылки">7</a></sup> Bularni yodingizda tutinglar, chunki dunyoda yolg‘onchilar ko‘payib ketgan. Iso Masih inson bo‘lib kelganini ular tan olmaydilar. Ularning har biri yolg‘onchi va Masihning dushmanidir! </div>
  <div id="8"><sup><a href="https://www.kitobook.com/compare/book/49/01/8/" title="сравнение переводов, параллельные ссылки">8</a></sup> Shunday ekan, ogoh bo‘linglar! Mukofotingizni to‘liq olish uchun, Masihga bo‘lgan haqiqiy imoningizni mahkam tutinglar. </div>
  <div id="9"><sup><a href="https://www.kitobook.com/compare/book/49/01/9/" title="сравнение переводов, параллельные ссылки">9</a></sup> Masih ta’limotini ortda qoldirib, o‘zicha “jadallab ketgan” odamda Xudo yo‘q. Masih ta’limoti bo‘yicha yashagan odamda esa Ota ham, O‘g‘il ham bor. </div>
  <div id="10"><sup><a href="https://www.kitobook.com/compare/book/49/01/10/" title="сравнение переводов, параллельные ссылки">10</a></sup> Agar biror kishi oldingizga kelib, sizlarga boshqacha ta’limotni o‘rgatsa, uni uyingizga kiritmanglar, taklif ham qilmanglar. </div>
  <div id="11"><sup><a href="https://www.kitobook.com/compare/book/49/01/11/" title="сравнение переводов, параллельные ссылки">11</a></sup> Agar uni taklif qiladigan bo‘lsangiz, uning yomon ishlariga sherik bo‘lgan hisoblanasiz.</div>
  <div id="12"><sup><a href="https://www.kitobook.com/compare/book/49/01/12/" title="сравнение переводов, параллельные ссылки">12</a></sup> Sizlarga aytadigan gapim ko‘p, ammo bularni siyoh bilan qog‘ozga yozishni istamadim. Undan ko‘ra oldingizga borib, sizlar bilan yuzma–yuz gaplashaman, deb umid qilaman. Shunda shodligimiz tugal bo‘ladi.</div>
  <div id="13"><sup><a href="https://www.kitobook.com/compare/book/49/01/13/" title="сравнение переводов, параллельные ссылки">13</a></sup> Xudo tanlab olgan aziz singlingizning bolalari sizlarga salom yo‘llashyapti.</div>
</div>