<div itemprop="articleBody" class="text">
  <div id="1"><sup><a href="https://www.kitobook.com/compare/book/33/02/1/" title="сравнение переводов, параллельные ссылки">1</a></sup> Ey to‘shagida yotib, yovuzlikni rejalashtirganlar! Sizning holingizga voy! Tong otganda siz Rejalaringizni amalga oshirasiz. Ha, bu sizning qo‘lingizdan keladi.</div>
  <div id="2"><sup><a href="https://www.kitobook.com/compare/book/33/02/2/" title="сравнение переводов, параллельные ссылки">2</a></sup> Sizlar birovning ekinzoriga ko‘z olaytirib, Uni tortib olasiz. Birovning uyini yoqtirib qolib, Uni o‘zingizniki qilib olasiz. Birini o‘z uyidan, Boshqasini — meros qilib olgan yeridan mahrum etasiz.</div>
  <div id="3"><sup><a href="https://www.kitobook.com/compare/book/33/02/3/" title="сравнение переводов, параллельные ссылки">3</a></sup> Shu sababdan Egamiz demoqda: “Men sizlarga qarshi falokatni reja qilyapman. Sizlar bo‘yinturuqdan qochib qutulolmaysiz, Burningizni osmonga ko‘tarib yurmaysiz. Bu og‘ir damlar bo‘ladi.”</div>
  <div id="4"><sup><a href="https://www.kitobook.com/compare/book/33/02/4/" title="сравнение переводов, параллельные ссылки">4</a></sup> O‘sha vaqt kelganda Odamlar sizlarni masxara qilishadi, Siz haqingizda shunday achchiq marsiya kuylashadi: “Biz merosimizdan mahrum bo‘ldik! Dalalarimiz yovlarga bo‘lib berildi. Endi biz butunlay xarob bo‘ldik!”</div>
  <div id="5"><sup><a href="https://www.kitobook.com/compare/book/33/02/5/" title="сравнение переводов, параллельные ссылки">5</a></sup> Shunday ekan, Egamizning xalqi qaytadan bo‘lganda yurtni, Ulush qilib olmaysiz siz bir parcha yerni.</div>
  <div id="6"><sup><a href="https://www.kitobook.com/compare/book/33/02/6/" title="сравнение переводов, параллельные ссылки">6</a></sup> Sizlar menga aql o‘rgatib deyapsiz: “Bizga aql o‘rgatma! Nafasingni issiq qil, Biz sharmanda bo‘lmaymiz.”</div>
  <div id="7"><sup><a href="https://www.kitobook.com/compare/book/33/02/7/" title="сравнение переводов, параллельные ссылки">7</a></sup> Ey Yoqub nasli, sizlar aytasiz: “Nahotki, Egamizning sabri tugagan bo‘lsa?! Nahotki, Xudo shunday ishlarni qilsa?!” Bu so‘zlarni aytishingiz joizmi?! Axir, Xudoning so‘zlari to‘g‘ri odamga yaxshilik keltiradi–ku!</div>
  <div id="8"><sup><a href="https://www.kitobook.com/compare/book/33/02/8/" title="сравнение переводов, параллельные ссылки">8</a></sup> Egamiz demoqda: “Sizlar o‘z xalqingizga zulm qildingiz! Jangdan xotirjam qaytgan odamni poyladingiz, Uning egnidagi to‘nini tortib oldingiz.</div>
  <div id="9"><sup><a href="https://www.kitobook.com/compare/book/33/02/9/" title="сравнение переводов, параллельные ссылки">9</a></sup> Xalqimning ayollarini shinam uylaridan chiqarib yubordingiz, Yosh bolalarning nasibasini Mening yurtimdan uzdingiz.</div>
  <div id="10"><sup><a href="https://www.kitobook.com/compare/book/33/02/10/" title="сравнение переводов, параллельные ссылки">10</a></sup> Qani turinglar, ketinglar bu yerdan! Orom topa olmaysiz endi bu yurtda! Axir, qilgan gunohlaringiz yurtimni harom qildi, Uning xarob bo‘lishiga sababchi bo‘ldi.</div>
  <div id="11"><sup><a href="https://www.kitobook.com/compare/book/33/02/11/" title="сравнение переводов, параллельные ссылки">11</a></sup> Bordi–yu, oldingizga yolg‘onchi odam kelsa, — Sharob, bo‘zadan va’z aytaman, — deb aytsa, Sizlar uni payg‘ambar deya qabul qilasiz!</div>
  <div id="12"><sup><a href="https://www.kitobook.com/compare/book/33/02/12/" title="сравнение переводов, параллельные ссылки">12</a></sup> Ey Yoqub nasli, Men sizlarni albatta yig‘aman, Ey Isroilning omon qolganlari, Men sizlarni to‘plab olaman. Qo‘radagi qo‘ylarday, yaylovdagi suruvday, Sizlarni Men bir joyga yig‘aman. O‘shanda yurtingiz odamlarga to‘lib–toshadi.</div>
  <div id="13"><sup><a href="https://www.kitobook.com/compare/book/33/02/13/" title="сравнение переводов, параллельные ссылки">13</a></sup> Men Yo‘lboshchingiz bo‘lib, sizlarga yo‘l ochaman, Sizlarni asirlikdan olib chiqaman. Sizlar shahar darvozasidan chiqib ketasiz. Men, Shohingiz sizlarni boshlab boraman. Men, Egangiz oldinda yuraman.”</div>
</div>