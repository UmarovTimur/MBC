<div itemprop="articleBody" class="text">
  <div id="1"><sup><a href="https://www.kitobook.com/compare/book/18/32/1/" title="сравнение переводов, параллельные ссылки">1</a></sup> Shunday qilib, o‘sha uch kishi Ayubga boshqa gapirmadilar, chunki Ayub o‘z nazarida solih edi.</div>
  <div id="2"><sup><a href="https://www.kitobook.com/compare/book/18/32/2/" title="сравнение переводов, параллельные ссылки">2</a></sup> Ammo Buz avlodining Ram xonadonidan bo‘lgan Boraxiyol o‘g‘li Elixuning jahli chiqdi. Ayub o‘zini oqlab, Xudoni ayblayotgani uchun undan qattiq g‘azablandi.</div>
  <div id="3"><sup><a href="https://www.kitobook.com/compare/book/18/32/3/" title="сравнение переводов, параллельные ссылки">3</a></sup> U Ayubning uchala o‘rtog‘idan ham juda g‘azablandi, chunki ular Ayubning gapiga javob topib bera olmadilar. Natijada Xudo aybdorday bo‘lib qoldi.</div>
  <div id="4"><sup><a href="https://www.kitobook.com/compare/book/18/32/4/" title="сравнение переводов, параллельные ссылки">4</a></sup> Elixu gapirish uchun o‘z navbatini kutib turardi, chunki boshqalarning yoshi unikidan ulug‘roq edi.</div>
  <div id="5"><sup><a href="https://www.kitobook.com/compare/book/18/32/5/" title="сравнение переводов, параллельные ссылки">5</a></sup> Lekin ularning boshqa gapi yo‘qligini ko‘rib, Elixuning jahli chiqdi.</div>
  <div id="6"><sup><a href="https://www.kitobook.com/compare/book/18/32/6/" title="сравнение переводов, параллельные ссылки">6</a></sup> Shunday qilib, Buz avlodidan bo‘lgan Boraxiyol o‘g‘li Elixu o‘z gapini boshladi: “Men yoshman, Sizlarning esa yoshingiz ulug‘. Shuning uchun uyalib, Fikrlarimni aytishga qo‘rqdim.</div>
  <div id="7"><sup><a href="https://www.kitobook.com/compare/book/18/32/7/" title="сравнение переводов, параллельные ссылки">7</a></sup> Yoshi ulug‘lar gapirsin, Ko‘pni ko‘rganlar aql o‘rgatsin, dedim.</div>
  <div id="8"><sup><a href="https://www.kitobook.com/compare/book/18/32/8/" title="сравнение переводов, параллельные ссылки">8</a></sup> -</div>
  <div id="9"><sup><a href="https://www.kitobook.com/compare/book/18/32/9/" title="сравнение переводов, параллельные ссылки">9</a></sup> Ammo faqatgina yoshi ulug‘lar dono bo‘lmaydi, Nima to‘g‘riligini faqat keksalar tushunavermaydi. Axir, insonga uning ichidagi ruh — Qodir Xudoning nafasi aql–idrok beradi–ku!</div>
  <div id="10"><sup><a href="https://www.kitobook.com/compare/book/18/32/10/" title="сравнение переводов, параллельные ссылки">10</a></sup> Shuning uchun menga quloq soling, Men ham o‘z fikrimni bayon qilay.</div>
  <div id="11"><sup><a href="https://www.kitobook.com/compare/book/18/32/11/" title="сравнение переводов, параллельные ссылки">11</a></sup> Sizlar gapirganda jim turdim, Dono gaplaringizga quloq soldim. Gap qidirganingizda ham kutib turdim.</div>
  <div id="12"><sup><a href="https://www.kitobook.com/compare/book/18/32/12/" title="сравнение переводов, параллельные ссылки">12</a></sup> Sizlarga diqqat bilan quloq soldim, Lekin hech biringiz Ayubning aybini isbotlay olmadingiz. Uning gaplariga javob bera olmadingiz.</div>
  <div id="13"><sup><a href="https://www.kitobook.com/compare/book/18/32/13/" title="сравнение переводов, параллельные ссылки">13</a></sup> Sizlar: “Eng dono yo‘lni topdik, Ayubni inson emas, Xudoning O‘zi mag‘lub qilsin”, deya ko‘rmanglar.</div>
  <div id="14"><sup><a href="https://www.kitobook.com/compare/book/18/32/14/" title="сравнение переводов, параллельные ссылки">14</a></sup> Ayub gaplarini menga qarata aytgani yo‘q. Shunday bo‘lganda ham, Men hech qachon sizlarga o‘xshab javob bermasdim.</div>
  <div id="15"><sup><a href="https://www.kitobook.com/compare/book/18/32/15/" title="сравнение переводов, параллельные ссылки">15</a></sup> Ey, Ayub! Bu uchala o‘rtog‘ingiz esankirab qoldi, Gap topolmay o‘tiribdilar. Aytadigan bironta so‘zi yo‘q.</div>
  <div id="16"><sup><a href="https://www.kitobook.com/compare/book/18/32/16/" title="сравнение переводов, параллельные ссылки">16</a></sup> Endi ularning aytadigan gapi bo‘lmasa, Men kutib o‘tiraveraymi?!</div>
  <div id="17"><sup><a href="https://www.kitobook.com/compare/book/18/32/17/" title="сравнение переводов, параллельные ссылки">17</a></sup> Men ham javob beraman, O‘z fikrimni bildiraman.</div>
  <div id="18"><sup><a href="https://www.kitobook.com/compare/book/18/32/18/" title="сравнение переводов, параллельные ссылки">18</a></sup> Ichimda so‘zlar toshib ketyapti, Ichimdagi ruh meni da’vat qilyapti.</div>
  <div id="19"><sup><a href="https://www.kitobook.com/compare/book/18/32/19/" title="сравнение переводов, параллельные ссылки">19</a></sup> Qalbim ochilmagan sharob kabi jo‘shmoqda, Yangi sharob quyilgan mesh kabi yorilib ketay, deydi</div>
  <div id="20"><sup><a href="https://www.kitobook.com/compare/book/18/32/20/" title="сравнение переводов, параллельные ссылки">20</a></sup> Gapirib, ozgina yozilay. Og‘iz ochib, javob beray.</div>
  <div id="21"><sup><a href="https://www.kitobook.com/compare/book/18/32/21/" title="сравнение переводов, параллельные ссылки">21</a></sup> Men hech kimga tarafkashlik qilmayman, Hech bir insonga xushomad qilmayman.</div>
  <div id="22"><sup><a href="https://www.kitobook.com/compare/book/18/32/22/" title="сравнение переводов, параллельные ссылки">22</a></sup> Agar xushomadgo‘ylikka usta bo‘lsam, Yaratuvchim meni yo‘q qilgan bo‘lar edi.</div>
</div>