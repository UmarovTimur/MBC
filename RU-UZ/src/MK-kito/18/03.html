<div itemprop="articleBody" class="text">
  <div id="1"><sup><a href="https://www.kitobook.com/compare/book/18/03/1/" title="сравнение переводов, параллельные ссылки">1</a></sup> Oxiri Ayub so‘z boshlab, o‘zi dunyoga kelgan kunni la’natladi.</div>
  <div id="2"><sup><a href="https://www.kitobook.com/compare/book/18/03/2/" title="сравнение переводов, параллельные ссылки">2</a></sup> U shunday dedi:</div>
  <div id="3"><sup><a href="https://www.kitobook.com/compare/book/18/03/3/" title="сравнение переводов, параллельные ссылки">3</a></sup> “Men tug‘ilgan kun qirilib ketsin, Men yaratilgan kecha la’nati bo‘lsin.</div>
  <div id="4"><sup><a href="https://www.kitobook.com/compare/book/18/03/4/" title="сравнение переводов, параллельные ссылки">4</a></sup> O‘sha kun zulmatga aylanib qolsin! Hatto Xudo ham shu kunni eslamasin, O‘sha kun hech qachon nur ko‘rmasin.</div>
  <div id="5"><sup><a href="https://www.kitobook.com/compare/book/18/03/5/" title="сравнение переводов, параллельные ссылки">5</a></sup> Zim–ziyo zulmat uni qamrasin, U kunni bulutlar berkitsin, Quyosh nurini qorong‘ilik to‘sib qo‘ysin.</div>
  <div id="6"><sup><a href="https://www.kitobook.com/compare/book/18/03/6/" title="сравнение переводов, параллельные ссылки">6</a></sup> Ha, o‘sha kechani zulmat yutib yuborsin! Yil kunlari orasida hech qachon sanalmasin, Oylarning hisobiga o‘sha kecha kirmasin.</div>
  <div id="7"><sup><a href="https://www.kitobook.com/compare/book/18/03/7/" title="сравнение переводов, параллельные ссылки">7</a></sup> O‘sha kecha qisir bo‘lsin, Undan shodlik ovozi yangramasin.</div>
  <div id="8"><sup><a href="https://www.kitobook.com/compare/book/18/03/8/" title="сравнение переводов, параллельные ссылки">8</a></sup> Maxluq Levitanni chaqirishga qodir bo‘lganlar uni qarg‘asin, Ha, la’nat o‘qiydiganlar o‘sha kechaga qarg‘ish yog‘dirsin.</div>
  <div id="9"><sup><a href="https://www.kitobook.com/compare/book/18/03/9/" title="сравнение переводов, параллельные ссылки">9</a></sup> O‘sha kechada tong yulduzlari charaqlamasin. O‘sha kecha yorug‘likka umid qilsin–u, Ammo tong shu’lasini ko‘rmasin.</div>
  <div id="10"><sup><a href="https://www.kitobook.com/compare/book/18/03/10/" title="сравнение переводов, параллельные ссылки">10</a></sup> Onamning bachadonini berkitmagani uchun, Meni shuncha qayg‘udan xoli qilmagani uchun O‘sha kecha la’nati bo‘lsin.</div>
  <div id="11"><sup><a href="https://www.kitobook.com/compare/book/18/03/11/" title="сравнение переводов, параллельные ссылки">11</a></sup> Nima uchun o‘lik tug‘ilmadim?! Onam qornidan tushiboq, o‘lmadim?!</div>
  <div id="12"><sup><a href="https://www.kitobook.com/compare/book/18/03/12/" title="сравнение переводов, параллельные ссылки">12</a></sup> Nima uchun onam meni tizzalarida olib o‘tirdi ekan?! Nima uchun meni emizdi ekan?!</div>
  <div id="13"><sup><a href="https://www.kitobook.com/compare/book/18/03/13/" title="сравнение переводов, параллельные ссылки">13</a></sup> O‘lganimda edi, hozir tinch yotgan bo‘lardim. Uxlab, orom olib yotgan bo‘lardim.</div>
  <div id="14"><sup><a href="https://www.kitobook.com/compare/book/18/03/14/" title="сравнение переводов, параллельные ссылки">14</a></sup> Vayronalarni tiklashga qodir bo‘lgan Shohu amaldorlar bilan birga bo‘lardim.</div>
  <div id="15"><sup><a href="https://www.kitobook.com/compare/book/18/03/15/" title="сравнение переводов, параллельные ссылки">15</a></sup> Tillaga boy, uylarini kumushga to‘ldirgan Shahzodalar qatori yotgan bo‘lardim.</div>
  <div id="16"><sup><a href="https://www.kitobook.com/compare/book/18/03/16/" title="сравнение переводов, параллельные ссылки">16</a></sup> Nima uchun o‘lik tug‘ilgan boladay bo‘lmadim?! Nima uchun yorug‘lik ko‘rmagan chaqaloqday ko‘milmadim?!</div>
  <div id="17"><sup><a href="https://www.kitobook.com/compare/book/18/03/17/" title="сравнение переводов, параллельные ссылки">17</a></sup> Axir, qabrda fosiqlar ham Fosiqlik qilishdan to‘xtaydilar–ku! Charchaganlar ham dam oladilar–ku!</div>
  <div id="18"><sup><a href="https://www.kitobook.com/compare/book/18/03/18/" title="сравнение переводов, параллельные ссылки">18</a></sup> Asirlar u yerda jam bo‘lib tinch yashaydi, Nazoratchilarning baqir–chaqiri eshitilmaydi.</div>
  <div id="19"><sup><a href="https://www.kitobook.com/compare/book/18/03/19/" title="сравнение переводов, параллельные ссылки">19</a></sup> Katta ham kichik ham u yerda bordir, Qullar ham nihoyat u yerda ozoddir.</div>
  <div id="20"><sup><a href="https://www.kitobook.com/compare/book/18/03/20/" title="сравнение переводов, параллельные ссылки">20</a></sup> Nima uchun qiynalganga yorug‘lik berilgan, Qayg‘uga botganga esa hayot ato qilingan?!</div>
  <div id="21"><sup><a href="https://www.kitobook.com/compare/book/18/03/21/" title="сравнение переводов, параллельные ссылки">21</a></sup> Ular o‘limni kutadilar, lekin o‘lim kelmaydi, Qimmatbaho xazinadan ham ko‘ra ko‘proq O‘limni izlaydi ular.</div>
  <div id="22"><sup><a href="https://www.kitobook.com/compare/book/18/03/22/" title="сравнение переводов, параллельные ссылки">22</a></sup> O‘lim topganlarida ular juda quvonadi, Shodlikdan boshlari osmonga yetadi.</div>
  <div id="23"><sup><a href="https://www.kitobook.com/compare/book/18/03/23/" title="сравнение переводов, параллельные ссылки">23</a></sup> Nima uchun yo‘lni ko‘rolmaydiganlarga yorug‘lik berilgan?! Axir, Xudo ularning yo‘lini to‘sib qo‘ygan–ku!</div>
  <div id="24"><sup><a href="https://www.kitobook.com/compare/book/18/03/24/" title="сравнение переводов, параллельные ссылки">24</a></sup> Non yeyish o‘rniga og‘ir uf tortaman, Chuqur ohu nolalarim suvday oqib chiqyapti.</div>
  <div id="25"><sup><a href="https://www.kitobook.com/compare/book/18/03/25/" title="сравнение переводов, параллельные ссылки">25</a></sup> Ha, nimadan qo‘rqqan bo‘lsam, o‘sha boshimga tushdi. Xavfsiraganlarim sodir bo‘ldi.</div>
  <div id="26"><sup><a href="https://www.kitobook.com/compare/book/18/03/26/" title="сравнение переводов, параллельные ссылки">26</a></sup> Ko‘nglim tinch emas, menda xotirjamlik yo‘q, Tinchlik yo‘q, g‘am–tashvish esa kelaveradi.”</div>
</div>