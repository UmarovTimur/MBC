<div itemprop="articleBody" class="text">
  <div id="1"><sup><a href="https://www.kitobook.com/compare/book/18/14/1/" title="сравнение переводов, параллельные ссылки">1</a></sup> “Ayol zotidan tug‘ilgan insonning Umri qisqa, hayoti qayg‘uga to‘la bo‘ladi.</div>
  <div id="2"><sup><a href="https://www.kitobook.com/compare/book/18/14/2/" title="сравнение переводов, параллельные ссылки">2</a></sup> U gul singari ochiladi–yu, yana so‘lib qoladi. Soyaday tez o‘tib ketadi, ko‘pga chidamaydi.</div>
  <div id="3"><sup><a href="https://www.kitobook.com/compare/book/18/14/3/" title="сравнение переводов, параллельные ссылки">3</a></sup> Ey Xudo! Shunday insonga nazar tashlaysanmi? Meni hukm qilish uchun O‘z oldingga olib kelasanmi?</div>
  <div id="4"><sup><a href="https://www.kitobook.com/compare/book/18/14/4/" title="сравнение переводов, параллельные ссылки">4</a></sup> Kim halolni harom ichidan chiqara oladi?! Hech kim.</div>
  <div id="5"><sup><a href="https://www.kitobook.com/compare/book/18/14/5/" title="сравнение переводов, параллельные ссылки">5</a></sup> Sen inson hayotining kunlarini sanab qo‘ygansan, Necha oy yashashini ham bilasan. Inson Sen belgilagan chegaralardan o‘tolmaydi.</div>
  <div id="6"><sup><a href="https://www.kitobook.com/compare/book/18/14/6/" title="сравнение переводов, параллельные ссылки">6</a></sup> Uni tinch qo‘y, dam olsin. Mardikorlarga o‘xshab, kunlik ishini tinchgina bitirsin.</div>
  <div id="7"><sup><a href="https://www.kitobook.com/compare/book/18/14/7/" title="сравнение переводов, параллельные ссылки">7</a></sup> Hatto daraxtning ham umidi bor, Agar u kesib tashlansa, yana o‘saveradi, Daraxtning novdalari o‘sishdan to‘xtamaydi.</div>
  <div id="8"><sup><a href="https://www.kitobook.com/compare/book/18/14/8/" title="сравнение переводов, параллельные ссылки">8</a></sup> Uning ildizlari qarib, To‘nkasi chiriy boshlasa,</div>
  <div id="9"><sup><a href="https://www.kitobook.com/compare/book/18/14/9/" title="сравнение переводов, параллельные ссылки">9</a></sup> Hatto suvning hidini sezsa ham yana yashnashi mumkin. Navnihol ko‘chatday yana novdalari ko‘karishi mumkin.</div>
  <div id="10"><sup><a href="https://www.kitobook.com/compare/book/18/14/10/" title="сравнение переводов, параллельные ссылки">10</a></sup> Lekin inson o‘lganda bor kuchidan ayriladi, Oxirgi nafasini chiqaradi–yu, yo‘q bo‘lib ketadi!</div>
  <div id="11"><sup><a href="https://www.kitobook.com/compare/book/18/14/11/" title="сравнение переводов, параллельные ссылки">11</a></sup> Suv dengizdan bug‘lanib chiqib ketganday Daryo qurib, yo‘q bo‘lib ketganday,</div>
  <div id="12"><sup><a href="https://www.kitobook.com/compare/book/18/14/12/" title="сравнение переводов, параллельные ссылки">12</a></sup> Inson ham yotadi–yu, qaytib turmaydi. Osmon yo‘q bo‘lmaguncha, u uyg‘onmaydi. O‘lim uyqusidan uni hech kim turg‘iza olmaydi.</div>
  <div id="13"><sup><a href="https://www.kitobook.com/compare/book/18/14/13/" title="сравнение переводов, параллельные ссылки">13</a></sup> Ey Xudo, qani endi, meni o‘liklar diyoriga yuborsang, G‘azabing bosilguncha meni yashirib qo‘ysang, Men uchun bir vaqt tayinlab, keyin meni yodga olsang.</div>
  <div id="14"><sup><a href="https://www.kitobook.com/compare/book/18/14/14/" title="сравнение переводов, параллельные ссылки">14</a></sup> Inson o‘lsa, u yana tiriladimi? Agar shunday bo‘lsa, ozod bo‘lgunimcha Barcha qiyinchiliklarga chidab berardim.</div>
  <div id="15"><sup><a href="https://www.kitobook.com/compare/book/18/14/15/" title="сравнение переводов, параллельные ссылки">15</a></sup> Meni chaqirsang, Senga javob bergan bo‘lardim. Menga, O‘z qo‘ling bilan yaratganga muntazir bo‘larding.</div>
  <div id="16"><sup><a href="https://www.kitobook.com/compare/book/18/14/16/" title="сравнение переводов, параллельные ссылки">16</a></sup> Shunda Sen qadamlarimni o‘lcharding–u, Gunohlarimni hisobga olmasding.</div>
  <div id="17"><sup><a href="https://www.kitobook.com/compare/book/18/14/17/" title="сравнение переводов, параллельные ссылки">17</a></sup> Ayblarimni xurjunga solib, bog‘lab qo‘yganday bo‘larding. Fosiqligimni o‘chirib, ustidan oqlab tashlaganday bo‘larding.</div>
  <div id="18"><sup><a href="https://www.kitobook.com/compare/book/18/14/18/" title="сравнение переводов, параллельные ссылки">18</a></sup> Ammo tog‘lar qulab, maydalanib ketadi, Qoyalar o‘z joyidan suriladi,</div>
  <div id="19"><sup><a href="https://www.kitobook.com/compare/book/18/14/19/" title="сравнение переводов, параллельные ссылки">19</a></sup> Suv toshlarni yemiradi, Toshqin suvlar yerni yuvib ketadi. Xuddi shu singari Sen ham Insonning umidini yo‘qqa chiqarasan.</div>
  <div id="20"><sup><a href="https://www.kitobook.com/compare/book/18/14/20/" title="сравнение переводов, параллельные ссылки">20</a></sup> Sen insonni butunlay mag‘lub qilasan, Inson olamdan o‘tib ketadi. O‘lganda yuzini o‘zgartirib, jo‘natib yuborasan.</div>
  <div id="21"><sup><a href="https://www.kitobook.com/compare/book/18/14/21/" title="сравнение переводов, параллельные ссылки">21</a></sup> Farzandlari hurmatga sazovor bo‘lsalar ham, Pastga urilsalar ham u bilmaydi.</div>
  <div id="22"><sup><a href="https://www.kitobook.com/compare/book/18/14/22/" title="сравнение переводов, параллельные ссылки">22</a></sup> Inson faqat o‘z tanasidagi og‘riqni sezadi, Faqat o‘zi uchun qayg‘uradi.”</div>
</div>