<div itemprop="articleBody" class="text">
  <div id="1"><sup><a href="https://www.kitobook.com/compare/book/18/33/1/" title="сравнение переводов, параллельные ссылки">1</a></sup> Ey Ayub, endi mening so‘zlarimni eshiting, Hamma gaplarimga quloq soling.</div>
  <div id="2"><sup><a href="https://www.kitobook.com/compare/book/18/33/2/" title="сравнение переводов, параллельные ссылки">2</a></sup> Men hozir gapirishga tayyorman. So‘zlarim tilimda tizilib turibdi.</div>
  <div id="3"><sup><a href="https://www.kitobook.com/compare/book/18/33/3/" title="сравнение переводов, параллельные ссылки">3</a></sup> So‘zlarim pok ko‘nglimdan chiqadi, Chin dildan gapiraman.</div>
  <div id="4"><sup><a href="https://www.kitobook.com/compare/book/18/33/4/" title="сравнение переводов, параллельные ссылки">4</a></sup> Meni Xudoning Ruhi yaratgan, Qodir Xudoning nafasi menga hayot berib turibdi.</div>
  <div id="5"><sup><a href="https://www.kitobook.com/compare/book/18/33/5/" title="сравнение переводов, параллельные ссылки">5</a></sup> Agar qo‘lingizdan kelsa, menga javob bering– chi, O‘zingizni himoya qilib ko‘ring–chi!</div>
  <div id="6"><sup><a href="https://www.kitobook.com/compare/book/18/33/6/" title="сравнение переводов, параллельные ссылки">6</a></sup> Xudoning oldida siz ham, men ham birmiz, Men ham tuproqdan yaralganman.</div>
  <div id="7"><sup><a href="https://www.kitobook.com/compare/book/18/33/7/" title="сравнение переводов, параллельные ссылки">7</a></sup> Mendan qo‘rqmasangiz ham bo‘ladi, Sizga hech zulm o‘tkazmayman.</div>
  <div id="8"><sup><a href="https://www.kitobook.com/compare/book/18/33/8/" title="сравнение переводов, параллельные ссылки">8</a></sup> Gaplaringizni o‘z qulog‘im bilan eshitdim, Quyidagi so‘zlarni oldimda aytgansiz:</div>
  <div id="9"><sup><a href="https://www.kitobook.com/compare/book/18/33/9/" title="сравнение переводов, параллельные ссылки">9</a></sup> “Men pokman, aybsizman, Top–tozaman, menda hech bir ayb yo‘q.</div>
  <div id="10"><sup><a href="https://www.kitobook.com/compare/book/18/33/10/" title="сравнение переводов, параллельные ссылки">10</a></sup> Xudo esa menga qarshi chiqishga bahona qidiryapti, Meni O‘z dushmanlari qatoriga qo‘shib qo‘ydi.</div>
  <div id="11"><sup><a href="https://www.kitobook.com/compare/book/18/33/11/" title="сравнение переводов, параллельные ссылки">11</a></sup> Oyoqlarimni zanjirband qildi, Yurgan yo‘limni kuzatib turadi.”</div>
  <div id="12"><sup><a href="https://www.kitobook.com/compare/book/18/33/12/" title="сравнение переводов, параллельные ссылки">12</a></sup> Ayub, mana shu borada siz nohaqsiz. Men sizga shuni aytay: Xudo butun odamzoddan ulug‘roqdir.</div>
  <div id="13"><sup><a href="https://www.kitobook.com/compare/book/18/33/13/" title="сравнение переводов, параллельные ссылки">13</a></sup> Shunday ekan, nimaga U bilan da’volashyapsiz? Nima uchun, Xudo menga javob bermaydi, deysiz?</div>
  <div id="14"><sup><a href="https://www.kitobook.com/compare/book/18/33/14/" title="сравнение переводов, параллельные ссылки">14</a></sup> Xudo qayta–qayta gapiradi. Shunda ham odamlar tushunmaydi.</div>
  <div id="15"><sup><a href="https://www.kitobook.com/compare/book/18/33/15/" title="сравнение переводов, параллельные ссылки">15</a></sup> Odamlar chuqur uyquga ketganda, O‘rinlarida uxlab yotganda, Tushlar, tungi vahiylar orqali</div>
  <div id="16"><sup><a href="https://www.kitobook.com/compare/book/18/33/16/" title="сравнение переводов, параллельные ссылки">16</a></sup> Xudo ularning quloqlariga gapiradi, O‘z ogohlantirishlari bilan ularni qo‘rqitadi.</div>
  <div id="17"><sup><a href="https://www.kitobook.com/compare/book/18/33/17/" title="сравнение переводов, параллельные ссылки">17</a></sup> Inson gunohlaridan qaytsin, Odamzod takabbur bo‘lmasin, deb bu so‘zlarni aytadi.</div>
  <div id="18"><sup><a href="https://www.kitobook.com/compare/book/18/33/18/" title="сравнение переводов, параллельные ссылки">18</a></sup> O‘sha ogohlantirishlar odamlarni qabrdan saqlaydi, O‘lim daryosidan qutqaradi.</div>
  <div id="19"><sup><a href="https://www.kitobook.com/compare/book/18/33/19/" title="сравнение переводов, параллельные ссылки">19</a></sup> Xudo insonlarga dardu og‘riq berib, Odamlarning suyaklarini zirqiratib, tarbiyalaydi.</div>
  <div id="20"><sup><a href="https://www.kitobook.com/compare/book/18/33/20/" title="сравнение переводов, параллельные ссылки">20</a></sup> Shunda ular nonga ham qaray olmaydigan bo‘lib qoladi. Hatto eng shirin ovqatlar ham ko‘nglini aynitadi.</div>
  <div id="21"><sup><a href="https://www.kitobook.com/compare/book/18/33/21/" title="сравнение переводов, параллельные ссылки">21</a></sup> Ular ozib–to‘zib ketadi, faqat terisi qoladi. Oldin ko‘rinmagan suyaklari endi turtib chiqadi.</div>
  <div id="22"><sup><a href="https://www.kitobook.com/compare/book/18/33/22/" title="сравнение переводов, параллельные ссылки">22</a></sup> Ana, ular qabrga yaqinlashib qoldi. O‘lim ularning jonini poylab turibdi.</div>
  <div id="23"><sup><a href="https://www.kitobook.com/compare/book/18/33/23/" title="сравнение переводов, параллельные ссылки">23</a></sup> Lekin shu paytda insonning himoyachisi bo‘lsa, Minglarga qarshi chiqib, O‘sha insonni solih, deb tasdiqlaydigan bir himoyachisi</div>
  <div id="24"><sup><a href="https://www.kitobook.com/compare/book/18/33/24/" title="сравнение переводов, параллельные ссылки">24</a></sup> O‘sha insonga rahm qilib: “Ey Xudoyim, uni qabrdan qutqargin, Bu insonning joni evaziga to‘lov topdim”, desa,</div>
  <div id="25"><sup><a href="https://www.kitobook.com/compare/book/18/33/25/" title="сравнение переводов, параллельные ссылки">25</a></sup> O‘sha insonning tanasi yosh bolaniki kabi yangilanadi, Yoshligidagi kabi yana kuchga to‘ladi.</div>
  <div id="26"><sup><a href="https://www.kitobook.com/compare/book/18/33/26/" title="сравнение переводов, параллельные ссылки">26</a></sup> O‘sha inson Xudoga ibodat qiladi, Xudo esa uni qabul qiladi. Xudoning huzuriga u shodlik bilan kiradi, Chunki Xudo uni solihlik yo‘liga qaytaradi.</div>
  <div id="27"><sup><a href="https://www.kitobook.com/compare/book/18/33/27/" title="сравнение переводов, параллельные ссылки">27</a></sup> O‘sha inson kelib, boshqalarga shunday deydi: “Mana, men to‘g‘ri yo‘ldan yurmasdan, Gunoh qilgan edim, Lekin men o‘zimga loyiq jazoni olmadim.</div>
  <div id="28"><sup><a href="https://www.kitobook.com/compare/book/18/33/28/" title="сравнение переводов, параллельные ссылки">28</a></sup> Xudo jonimni qabrdan qutqarib qoldi. Endi mening hayotim yorug‘ kunlarga to‘la!”</div>
  <div id="29"><sup><a href="https://www.kitobook.com/compare/book/18/33/29/" title="сравнение переводов, параллельные ссылки">29</a></sup> Ha, Xudo odamzodga shunday qiladi, Bir emas, ikki emas, ko‘p marta takrorlaydi.</div>
  <div id="30"><sup><a href="https://www.kitobook.com/compare/book/18/33/30/" title="сравнение переводов, параллельные ссылки">30</a></sup> Insonlarni qabrdan saqlash uchun, Hayot nuri ularning yo‘llarini yoritsin, deb shunday qiladi.</div>
  <div id="31"><sup><a href="https://www.kitobook.com/compare/book/18/33/31/" title="сравнение переводов, параллельные ссылки">31</a></sup> Ey Ayub, diqqat qiling, menga quloq soling, Jim turing, men gapiray.</div>
  <div id="32"><sup><a href="https://www.kitobook.com/compare/book/18/33/32/" title="сравнение переводов, параллельные ссылки">32</a></sup> Agar biror gapingiz bo‘lsa, menga javob bering. Gapiravering, chunki oqlanishingizni xohlayman.</div>
  <div id="33"><sup><a href="https://www.kitobook.com/compare/book/18/33/33/" title="сравнение переводов, параллельные ссылки">33</a></sup> Lekin gapingiz bo‘lmasa, menga quloq soling, Sukut saqlang, men sizga donolikni o‘rgatay.</div>
</div>