<div itemprop="articleBody" class="text">
  <div id="1"><sup><a href="https://www.kitobook.com/compare/book/18/37/1/" title="сравнение переводов, параллельные ссылки">1</a></sup> Mana shular haqida o‘ylasam, Yuragim o‘ynab, joyida sakraganday bo‘ladi.</div>
  <div id="2"><sup><a href="https://www.kitobook.com/compare/book/18/37/2/" title="сравнение переводов, параллельные ссылки">2</a></sup> Xudo ovozining gumburlashiga yaxshilab quloq soling. Uning og‘zidan chiqayotgan guldirosni eshiting.</div>
  <div id="3"><sup><a href="https://www.kitobook.com/compare/book/18/37/3/" title="сравнение переводов, параллельные ссылки">3</a></sup> Chaqmog‘i butun falak ostida chaqnab, Yerning to‘rt burchiga yetib boradi.</div>
  <div id="4"><sup><a href="https://www.kitobook.com/compare/book/18/37/4/" title="сравнение переводов, параллельные ссылки">4</a></sup> Undan keyin gulduros eshitiladi, Xudo O‘zining ulug‘vor ovozi bilan gumburlagan sado chiqaradi, Uning ovozi eshitilganda chaqmoq chaqnayveradi.</div>
  <div id="5"><sup><a href="https://www.kitobook.com/compare/book/18/37/5/" title="сравнение переводов, параллельные ссылки">5</a></sup> O‘z ovozi bilan Xudo ajoyib gulduros hosil qiladi, Uning qilgan ishlariga aqlimiz yetmaydi.</div>
  <div id="6"><sup><a href="https://www.kitobook.com/compare/book/18/37/6/" title="сравнение переводов, параллельные ссылки">6</a></sup> U buyursa yerga qor yog‘adi, Xudo aytgani uchun sel yog‘adi.</div>
  <div id="7"><sup><a href="https://www.kitobook.com/compare/book/18/37/7/" title="сравнение переводов, параллельные ссылки">7</a></sup> U hamma odamlarning ishlarini to‘xtatib qo‘yadi, Shunda insonlar Xudoning qudratini bilib oladi.</div>
  <div id="8"><sup><a href="https://www.kitobook.com/compare/book/18/37/8/" title="сравнение переводов, параллельные ссылки">8</a></sup> Jonivorlar o‘z inlariga kiradi, O‘z uyalarida yashirinadi.</div>
  <div id="9"><sup><a href="https://www.kitobook.com/compare/book/18/37/9/" title="сравнение переводов, параллельные ссылки">9</a></sup> Bo‘ron o‘z makonidan chiqadi, Sovuq shamol esadi.</div>
  <div id="10"><sup><a href="https://www.kitobook.com/compare/book/18/37/10/" title="сравнение переводов, параллельные ссылки">10</a></sup> Xudo nafasi bilan muz hosil qiladi, Bepoyon suvlar muzlab qoladi.</div>
  <div id="11"><sup><a href="https://www.kitobook.com/compare/book/18/37/11/" title="сравнение переводов, параллельные ссылки">11</a></sup> Bulutlarni suv bilan to‘ldiradi–da, Ularning orasidan chaqmoq chaqtiradi.</div>
  <div id="12"><sup><a href="https://www.kitobook.com/compare/book/18/37/12/" title="сравнение переводов, параллельные ссылки">12</a></sup> Xudo bulutlarga yo‘l ko‘rsatadi, Xudoning amrlari bajo bo‘lishi uchun Shamolu suv yer yuzi bo‘ylab aylanadi.</div>
  <div id="13"><sup><a href="https://www.kitobook.com/compare/book/18/37/13/" title="сравнение переводов, параллельные ссылки">13</a></sup> U ba’zan, odamzodni jazolay, deb yomg‘ir yog‘diradi. Ba’zan esa yerni sug‘oray, Odamzodga O‘z sevgimni ko‘rsatay, deb bulutlarni yuboradi.</div>
  <div id="14"><sup><a href="https://www.kitobook.com/compare/book/18/37/14/" title="сравнение переводов, параллельные ссылки">14</a></sup> Bir daqiqa jim turing, Ayub, quloq soling, Xudoning ajoyib ishlari haqida o‘ylab ko‘ring.</div>
  <div id="15"><sup><a href="https://www.kitobook.com/compare/book/18/37/15/" title="сравнение переводов, параллельные ссылки">15</a></sup> Xudo qanday qilib bulutlarni boshqarishini Yoki chaqmoq chaqtirishini bilasizmi?</div>
  <div id="16"><sup><a href="https://www.kitobook.com/compare/book/18/37/16/" title="сравнение переводов, параллельные ссылки">16</a></sup> Qanday qilib bulutlar osmonda osilib turishini, Bilimi barkamol Xudoning ajoyibotlarini bilasizmi?</div>
  <div id="17"><sup><a href="https://www.kitobook.com/compare/book/18/37/17/" title="сравнение переводов, параллельные ссылки">17</a></sup> Axir, yer yuzida esgan garmsel tufayli Kiyimlaringiz ham isib ketadi–ku!</div>
  <div id="18"><sup><a href="https://www.kitobook.com/compare/book/18/37/18/" title="сравнение переводов, параллельные ссылки">18</a></sup> Osmon sayqallangan bronzaday qattiq, Xudo uni yoyib qo‘ygan! Shunday qilish sizning ham qo‘lingizdan keladimi?</div>
  <div id="19"><sup><a href="https://www.kitobook.com/compare/book/18/37/19/" title="сравнение переводов, параллельные ссылки">19</a></sup> Xudoga qanday gapirishni bizga o‘rgating. Biz notavonlar da’voimizni tushuntira olmaymiz.</div>
  <div id="20"><sup><a href="https://www.kitobook.com/compare/book/18/37/20/" title="сравнение переводов, параллельные ссылки">20</a></sup> Gapirmoqchi bo‘lganimni birortasi Xudoga aytishi kerakmi? Axir, inson gapirsa, albatta halok bo‘ladi–ku!</div>
  <div id="21"><sup><a href="https://www.kitobook.com/compare/book/18/37/21/" title="сравнение переводов, параллельные ссылки">21</a></sup> Shamol bulutlarni haydagandan so‘ng Tiniq osmonda charaqlab turgan quyoshga Hech kim qaray olmaydi.</div>
  <div id="22"><sup><a href="https://www.kitobook.com/compare/book/18/37/22/" title="сравнение переводов, параллельные ссылки">22</a></sup> Shimoldan yorqin nurlar taralmoqda, Xudo ajoyib ulug‘vorlikka burkangan.</div>
  <div id="23"><sup><a href="https://www.kitobook.com/compare/book/18/37/23/" title="сравнение переводов, параллельные ссылки">23</a></sup> Biz Qodir Xudoga yetolmaymiz, Uning qudrati yuksakdir. U to‘g‘ri hukm chiqaradi, adolatiga xiyonat qilmaydi.</div>
  <div id="24"><sup><a href="https://www.kitobook.com/compare/book/18/37/24/" title="сравнение переводов, параллельные ссылки">24</a></sup> Shuning uchun insonlar Undan qo‘rqadi. Ha, qalbi donolar Xudoni ko‘radi.</div>
</div>