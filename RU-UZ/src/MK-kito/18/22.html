<div itemprop="articleBody" class="text">
  <div id="1"><sup><a href="https://www.kitobook.com/compare/book/18/22/1/" title="сравнение переводов, параллельные ссылки">1</a></sup> Temonlik Elifaz shunday dedi:</div>
  <div id="2"><sup><a href="https://www.kitobook.com/compare/book/18/22/2/" title="сравнение переводов, параллельные ссылки">2</a></sup> “Inson Xudoga qanday foyda keltiradi?! Dono inson Uning uchun birorta foydali ish qila oladimi?!</div>
  <div id="3"><sup><a href="https://www.kitobook.com/compare/book/18/22/3/" title="сравнение переводов, параллельные ссылки">3</a></sup> Solih bo‘lsang bu Qodir Xudoga qanday zavq keltiradi?! Yurgan yo‘llaring pok bo‘lsa, Unga qanday foyda?!</div>
  <div id="4"><sup><a href="https://www.kitobook.com/compare/book/18/22/4/" title="сравнение переводов, параллельные ссылки">4</a></sup> U senga xudojo‘yliging uchun tanbeh beradimi?! Buning uchun seni hukm qiladimi?!</div>
  <div id="5"><sup><a href="https://www.kitobook.com/compare/book/18/22/5/" title="сравнение переводов, параллельные ссылки">5</a></sup> Axir, fosiqliging qanchalar og‘ir?! Gunohingning cheki yo‘q–ku!</div>
  <div id="6"><sup><a href="https://www.kitobook.com/compare/book/18/22/6/" title="сравнение переводов, параллельные ссылки">6</a></sup> Yaqinlaringdan hech bir sababsiz garov olding, Kambag‘allardan kiyimini yechib olib, yalang‘och qoldirding.</div>
  <div id="7"><sup><a href="https://www.kitobook.com/compare/book/18/22/7/" title="сравнение переводов, параллельные ссылки">7</a></sup> Chanqaganlarga suv bermading. Qorni ochlardan noningni qizg‘anding.</div>
  <div id="8"><sup><a href="https://www.kitobook.com/compare/book/18/22/8/" title="сравнение переводов, параллельные ссылки">8</a></sup> Ha, qudratlilar yurtga egalik qiladilar, Obro‘lilar u yerda yashaydilar.</div>
  <div id="9"><sup><a href="https://www.kitobook.com/compare/book/18/22/9/" title="сравнение переводов, параллельные ссылки">9</a></sup> Bevalarni quruq qo‘l bilan orqaga qaytarding, Yetimlarga yordam qo‘lini cho‘zmading.</div>
  <div id="10"><sup><a href="https://www.kitobook.com/compare/book/18/22/10/" title="сравнение переводов, параллельные ссылки">10</a></sup> Shuning uchun atrofing tuzoqlar bilan o‘ralgan. To‘satdan seni vahima bosgan.</div>
  <div id="11"><sup><a href="https://www.kitobook.com/compare/book/18/22/11/" title="сравнение переводов, параллельные ссылки">11</a></sup> Atrofingni zulmat qamrab olgan, Ko‘zlaring hech narsani ko‘rmayapti, Suv toshqinlari seni ko‘mib ketgan.</div>
  <div id="12"><sup><a href="https://www.kitobook.com/compare/book/18/22/12/" title="сравнение переводов, параллельные ссылки">12</a></sup> Yuksakdagi baland yulduzlarga qara. Ammo Xudo samo cho‘qqisida–ku!</div>
  <div id="13"><sup><a href="https://www.kitobook.com/compare/book/18/22/13/" title="сравнение переводов, параллельные ссылки">13</a></sup> Shunda ham sen: “Xudo nimani bilardi, Zulmat orasidan U qanday hukm qila olardi”, deysan.</div>
  <div id="14"><sup><a href="https://www.kitobook.com/compare/book/18/22/14/" title="сравнение переводов, параллельные ссылки">14</a></sup> “Quyuq bulutlar Uni yashirgan, U bizni ko‘rmaydi, Xudo samo gumbazi uzra aylanib yuribdi–ku”, deb aytasan.</div>
  <div id="15"><sup><a href="https://www.kitobook.com/compare/book/18/22/15/" title="сравнение переводов, параллельные ссылки">15</a></sup> Sen fosiqlar yurgan Azaliy yo‘ldan yuraverasanmi?</div>
  <div id="16"><sup><a href="https://www.kitobook.com/compare/book/18/22/16/" title="сравнение переводов, параллельные ссылки">16</a></sup> Ular hayotdan bevaqt mahrum bo‘ldilar, Umr poydevorlarini sel yuvib ketdi.</div>
  <div id="17"><sup><a href="https://www.kitobook.com/compare/book/18/22/17/" title="сравнение переводов, параллельные ссылки">17</a></sup> Fosiqlar Xudoga shunday dedilar: “Bizni tinch qo‘ygin. Ey Qodir Xudo, bizga nima qila olarding?”</div>
  <div id="18"><sup><a href="https://www.kitobook.com/compare/book/18/22/18/" title="сравнение переводов, параллельные ссылки">18</a></sup> Ammo ularga baraka berib, uylarini to‘ldirgan Xudo–ku! Fosiqlarning o‘y–xayollaridan men jirkanaman.</div>
  <div id="19"><sup><a href="https://www.kitobook.com/compare/book/18/22/19/" title="сравнение переводов, параллельные ссылки">19</a></sup> Solihlar fosiqlarning ahvolini ko‘rib, xursand bo‘ladilar, Aybsizlar fosiqlarni mazax qilib kuladilar.</div>
  <div id="20"><sup><a href="https://www.kitobook.com/compare/book/18/22/20/" title="сравнение переводов, параллельные ссылки">20</a></sup> Ular: “Dushmanlarimiz yo‘q qilindi, Bitta qolmay olovda yonib ketdilar”, deb aytadilar.</div>
  <div id="21"><sup><a href="https://www.kitobook.com/compare/book/18/22/21/" title="сравнение переводов, параллельные ссылки">21</a></sup> Xudo bilan tortishaverma! U bilan yarashgin, Shunda farog‘atda yashaysan.</div>
  <div id="22"><sup><a href="https://www.kitobook.com/compare/book/18/22/22/" title="сравнение переводов, параллельные ссылки">22</a></sup> Xudoning og‘zidan chiqqan o‘gitlariga quloq tut, So‘zlarini yuragingda saqla.</div>
  <div id="23"><sup><a href="https://www.kitobook.com/compare/book/18/22/23/" title="сравнение переводов, параллельные ссылки">23</a></sup> Qodir Xudoga yuz bursang, sog‘ligu boyliging qayta tiklanadi. Chodiringni fosiqlikdan tozalasang,</div>
  <div id="24"><sup><a href="https://www.kitobook.com/compare/book/18/22/24/" title="сравнение переводов, параллельные ссылки">24</a></sup> Oltinni chang deb bilib, Ofir tillasini daryoga otsang,</div>
  <div id="25"><sup><a href="https://www.kitobook.com/compare/book/18/22/25/" title="сравнение переводов, параллельные ссылки">25</a></sup> Qodir Xudoning O‘zi sening xazinang bo‘ladi. U sening qimmatbaho kumushing bo‘ladi.</div>
  <div id="26"><sup><a href="https://www.kitobook.com/compare/book/18/22/26/" title="сравнение переводов, параллельные ссылки">26</a></sup> Shunda Qodir Xudodan zavq topasan, Xudoga yuz burasan.</div>
  <div id="27"><sup><a href="https://www.kitobook.com/compare/book/18/22/27/" title="сравнение переводов, параллельные ссылки">27</a></sup> Sen Unga iltijo qilasan, U esa senga quloq tutadi. Unga bergan va’dalaringni bajarasan.</div>
  <div id="28"><sup><a href="https://www.kitobook.com/compare/book/18/22/28/" title="сравнение переводов, параллельные ссылки">28</a></sup> Nima niyat qilsang, hammasi amalga oshadi, Hayot so‘qmoqlaring nurga to‘ladi.</div>
  <div id="29"><sup><a href="https://www.kitobook.com/compare/book/18/22/29/" title="сравнение переводов, параллельные ссылки">29</a></sup> Agar sharmanda bo‘lgan odam uchun Xudoga iltijo qilsang, Xudo o‘sha odamni sharmandalikdan qutqaradi.</div>
  <div id="30"><sup><a href="https://www.kitobook.com/compare/book/18/22/30/" title="сравнение переводов, параллельные ссылки">30</a></sup> Sening pok qo‘llaring tufayli Hatto aybdorlar ham najot topadi.”</div>
</div>