<div itemprop="articleBody" class="text">
  <div id="1"><sup><a href="https://www.kitobook.com/compare/book/18/08/1/" title="сравнение переводов, параллельные ссылки">1</a></sup> Shuvaxlik Bildad Ayubga shunday dedi:</div>
  <div id="2"><sup><a href="https://www.kitobook.com/compare/book/18/08/2/" title="сравнение переводов, параллельные ссылки">2</a></sup> “Qachongacha shunday gaplarni gapirasan? Og‘zingdan chiqqan so‘zlar shamolga o‘xshaydi–ya!</div>
  <div id="3"><sup><a href="https://www.kitobook.com/compare/book/18/08/3/" title="сравнение переводов, параллельные ссылки">3</a></sup> Xudo adolatga xiyonat qiladimi? Qodir Xudo haqiqatning yo‘lini to‘sadimi?</div>
  <div id="4"><sup><a href="https://www.kitobook.com/compare/book/18/08/4/" title="сравнение переводов, параллельные ссылки">4</a></sup> Farzandlaring Unga qarshi gunoh qilgan bo‘lsa, Xudo ularni gunohlari uchun jazoladi.</div>
  <div id="5"><sup><a href="https://www.kitobook.com/compare/book/18/08/5/" title="сравнение переводов, параллельные ссылки">5</a></sup> Xudoga yuz burgin, Qodir Xudoga yolvorgin.</div>
  <div id="6"><sup><a href="https://www.kitobook.com/compare/book/18/08/6/" title="сравнение переводов, параллельные ссылки">6</a></sup> Agar pok va solih bo‘lsang, Albatta U senga qo‘lini uzatib, Seni o‘z haqqoniy joyingga qaytaradi.</div>
  <div id="7"><sup><a href="https://www.kitobook.com/compare/book/18/08/7/" title="сравнение переводов, параллельные ссылки">7</a></sup> Oxiri shunchalik farovon bo‘lasanki, Avvalgi holating nochorday tuyuladi.</div>
  <div id="8"><sup><a href="https://www.kitobook.com/compare/book/18/08/8/" title="сравнение переводов, параллельные ссылки">8</a></sup> Ana, o‘tib ketganlarga qaragin, Ajdodlarimizning qilganlariga e’tibor bergin.</div>
  <div id="9"><sup><a href="https://www.kitobook.com/compare/book/18/08/9/" title="сравнение переводов, параллельные ссылки">9</a></sup> Axir, biz kechagina tug‘ilganmiz, hech narsa bilmaymiz, Hayotimiz ham soyadek o‘tib ketadi.</div>
  <div id="10"><sup><a href="https://www.kitobook.com/compare/book/18/08/10/" title="сравнение переводов, параллельные ссылки">10</a></sup> Ajdodlarimiz senga muallim bo‘ladi, Ularning aql–zakovatidan saboq ol.</div>
  <div id="11"><sup><a href="https://www.kitobook.com/compare/book/18/08/11/" title="сравнение переводов, параллельные ссылки">11</a></sup> To‘qayzor bo‘lmasa qamish o‘sadimi?! Suv bo‘lmagan joyda qamish bo‘y cho‘zadimi?!</div>
  <div id="12"><sup><a href="https://www.kitobook.com/compare/book/18/08/12/" title="сравнение переводов, параллельные ссылки">12</a></sup> Qamishlar hali ko‘karib turgan paytdayoq, Kesilishga tayyor bo‘lmay turib, Hamma o‘tlardan oldin so‘lib qoladi.</div>
  <div id="13"><sup><a href="https://www.kitobook.com/compare/book/18/08/13/" title="сравнение переводов, параллельные ссылки">13</a></sup> Ha, Xudoni unutganlar ham shu ko‘yga tushadi, Betavfiqlarning umidi puchga chiqadi.</div>
  <div id="14"><sup><a href="https://www.kitobook.com/compare/book/18/08/14/" title="сравнение переводов, параллельные ссылки">14</a></sup> Ular umid bog‘lagan narsalar juda mo‘rtdir, Ular ishongan narsalar o‘rgimchakning to‘rlaridaydir.</div>
  <div id="15"><sup><a href="https://www.kitobook.com/compare/book/18/08/15/" title="сравнение переводов, параллельные ссылки">15</a></sup> Ular o‘z uyiga suyanadilar, ammo uy buzilib ketadi. Uyini mahkam ushlaydilar, lekin uy bardosh bermaydi.</div>
  <div id="16"><sup><a href="https://www.kitobook.com/compare/book/18/08/16/" title="сравнение переводов, параллельные ссылки">16</a></sup> Fosiqlar yaxshi sug‘orilgan, Quyosh nuri ostida o‘sayotgan butaga o‘xshaydilar, Novdalari butun bog‘ bo‘ylab yoyilib ketgan.</div>
  <div id="17"><sup><a href="https://www.kitobook.com/compare/book/18/08/17/" title="сравнение переводов, параллельные ссылки">17</a></sup> Ildizlari toshlarga chirmashib, O‘sha yerdan o‘ziga joy qidiradi.</div>
  <div id="18"><sup><a href="https://www.kitobook.com/compare/book/18/08/18/" title="сравнение переводов, параллельные ссылки">18</a></sup> Lekin ildiz yulib tashlanganda, O‘sgan joyi ham bilinmaydi.</div>
  <div id="19"><sup><a href="https://www.kitobook.com/compare/book/18/08/19/" title="сравнение переводов, параллельные ссылки">19</a></sup> Ha, fosiqlarning shodligi uzoqqa cho‘zilmaydi, Boshqalar chiqib, ularning o‘rnini oladi.</div>
  <div id="20"><sup><a href="https://www.kitobook.com/compare/book/18/08/20/" title="сравнение переводов, параллельные ссылки">20</a></sup> Aybsiz kishini Xudo hech rad qilmaydi, Yovuzlarga esa yordam qo‘lini uzatmaydi.</div>
  <div id="21"><sup><a href="https://www.kitobook.com/compare/book/18/08/21/" title="сравнение переводов, параллельные ссылки">21</a></sup> U hali og‘zingni kulgi bilan to‘ldiradi, Lablaringdan esa shodlik sadosini yangratadi.</div>
  <div id="22"><sup><a href="https://www.kitobook.com/compare/book/18/08/22/" title="сравнение переводов, параллельные ссылки">22</a></sup> Sendan nafratlanganlar uyatga qoladilar, Fosiqlarning chodiri vayron bo‘ladi.</div>
</div>