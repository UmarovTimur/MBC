<div itemprop="articleBody" class="text">
  <div id="1"><sup><a href="https://www.kitobook.com/compare/book/18/23/1/" title="сравнение переводов, параллельные ссылки">1</a></sup> Shunda Ayub yana gapirdi:</div>
  <div id="2"><sup><a href="https://www.kitobook.com/compare/book/18/23/2/" title="сравнение переводов, параллельные ссылки">2</a></sup> “Bugun ham achchiq shikoyat qilaman, Oh–vohdan o‘zimni tuta olmayman.</div>
  <div id="3"><sup><a href="https://www.kitobook.com/compare/book/18/23/3/" title="сравнение переводов, параллельные ссылки">3</a></sup> Qaniydi, Xudoni qayerdan topishni bilsam, Taxti oldiga borgan bo‘lardim!</div>
  <div id="4"><sup><a href="https://www.kitobook.com/compare/book/18/23/4/" title="сравнение переводов, параллельные ссылки">4</a></sup> Uning oldiga barcha arzlarimni yoyib, O‘z da’volarimni aytgan bo‘lardim.</div>
  <div id="5"><sup><a href="https://www.kitobook.com/compare/book/18/23/5/" title="сравнение переводов, параллельные ссылки">5</a></sup> O‘shanda Uning javobini tinglagan bo‘lardim, Uning menga aytganlarini tushungan bo‘lardim.</div>
  <div id="6"><sup><a href="https://www.kitobook.com/compare/book/18/23/6/" title="сравнение переводов, параллельные ссылки">6</a></sup> U buyuk qudrati bilan menga qarshi chiqarmidi? Yo‘q, U menga quloq tutgan bo‘lardi.</div>
  <div id="7"><sup><a href="https://www.kitobook.com/compare/book/18/23/7/" title="сравнение переводов, параллельные ссылки">7</a></sup> Ha, solih inson Unga kelib, arzini ayta oladi. O‘z Hakamim meni bir umrga oqlaydi.</div>
  <div id="8"><sup><a href="https://www.kitobook.com/compare/book/18/23/8/" title="сравнение переводов, параллельные ссылки">8</a></sup> Sharqqa borsam, Xudo yo‘qdir, G‘arbga borib ham Uni topolmayman.</div>
  <div id="9"><sup><a href="https://www.kitobook.com/compare/book/18/23/9/" title="сравнение переводов, параллельные ссылки">9</a></sup> Shimolda biror ish qilsa, men Uni ko‘rolmayman, Janub tomon burilsa ham Uni topolmayman.</div>
  <div id="10"><sup><a href="https://www.kitobook.com/compare/book/18/23/10/" title="сравнение переводов, параллельные ссылки">10</a></sup> U esa mening yurgan yo‘limni biladi, U meni sinagandan keyin sof tilladay bo‘laman.</div>
  <div id="11"><sup><a href="https://www.kitobook.com/compare/book/18/23/11/" title="сравнение переводов, параллельные ссылки">11</a></sup> Men faqat Xudoning yo‘lidan yurdim, Uning yo‘lini tutdim, chetga og‘madim.</div>
  <div id="12"><sup><a href="https://www.kitobook.com/compare/book/18/23/12/" title="сравнение переводов, параллельные ссылки">12</a></sup> U bergan amrlardan chetga chiqmadim, Kundalik rizqimdan ham ko‘ra Uning so‘zlarini qimmatli bildim.</div>
  <div id="13"><sup><a href="https://www.kitobook.com/compare/book/18/23/13/" title="сравнение переводов, параллельные ссылки">13</a></sup> Xudo qarorida qat’iy turadi, Kim Uning fikrini o‘zgartira oladi?! U nima xohlasa, shuni qiladi.</div>
  <div id="14"><sup><a href="https://www.kitobook.com/compare/book/18/23/14/" title="сравнение переводов, параллельные ссылки">14</a></sup> Menga qarshi tuzgan rejalarini U oxirigacha bajaradi, Uning bunday rejalari hali ko‘p.</div>
  <div id="15"><sup><a href="https://www.kitobook.com/compare/book/18/23/15/" title="сравнение переводов, параллельные ссылки">15</a></sup> Shuning uchun Uning huzurida qo‘rquvga tushaman, Bu haqda o‘ylasam, meni vahima bosadi.</div>
  <div id="16"><sup><a href="https://www.kitobook.com/compare/book/18/23/16/" title="сравнение переводов, параллельные ссылки">16</a></sup> Xudo meni jur’atsiz qilib qo‘ydi, Qodir Xudo meni dahshatga solib qo‘ydi.</div>
  <div id="17"><sup><a href="https://www.kitobook.com/compare/book/18/23/17/" title="сравнение переводов, параллельные ссылки">17</a></sup> Ammo yuzimni qoplagan tim qorong‘ilik, Zulmat mening ovozimni o‘chira olmadi.</div>
</div>