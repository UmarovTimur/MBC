<div itemprop="articleBody" class="text">
  <div id="1"><sup><a href="https://www.kitobook.com/compare/book/18/40/1/" title="сравнение переводов, параллельные ссылки">1</a></sup> Shundan keyin Egamiz quyun orasidan gapirib, Ayubga shunday dedi:</div>
  <div id="2"><sup><a href="https://www.kitobook.com/compare/book/18/40/2/" title="сравнение переводов, параллельные ссылки">2</a></sup> Qani, erkakka o‘xshab belingni bog‘la, Seni so‘roq qilaman, javob ber–chi.</div>
  <div id="3"><sup><a href="https://www.kitobook.com/compare/book/18/40/3/" title="сравнение переводов, параллельные ссылки">3</a></sup> Sen Meni adolatsizlikda ayblamoqchimisan? Meni hukm qilib, o‘zingni oqlamoqchimisan?</div>
  <div id="4"><sup><a href="https://www.kitobook.com/compare/book/18/40/4/" title="сравнение переводов, параллельные ссылки">4</a></sup> Sening qo‘ling Xudoning qo‘liday qudratlimi? Uning ovoziga o‘xshab gumburlaydigan ovozing bormi?</div>
  <div id="5"><sup><a href="https://www.kitobook.com/compare/book/18/40/5/" title="сравнение переводов, параллельные ссылки">5</a></sup> Shunday bo‘lsa, qani, o‘zingni shonli dabdabaga o‘ragin–chi, Ulug‘vorlik va salobat bilan burkangin–chi.</div>
  <div id="6"><sup><a href="https://www.kitobook.com/compare/book/18/40/6/" title="сравнение переводов, параллельные ссылки">6</a></sup> G‘azabingni to‘kib soch, Hamma takabbur insonlarga nazar solgin–da, Ularning popugini pasaytirib qo‘y.</div>
  <div id="7"><sup><a href="https://www.kitobook.com/compare/book/18/40/7/" title="сравнение переводов, параллельные ссылки">7</a></sup> Ha, barcha mag‘rur insonlarga qaragin–da, Ularni yer bilan bitta qil. Fosiqlarni turgan joyida ezib tashla.</div>
  <div id="8"><sup><a href="https://www.kitobook.com/compare/book/18/40/8/" title="сравнение переводов, параллельные ссылки">8</a></sup> Hammasini tuproqqa ko‘mib tashla, Ha, yuziga tuproq tortib, qabrni yop.</div>
  <div id="9"><sup><a href="https://www.kitobook.com/compare/book/18/40/9/" title="сравнение переводов, параллельные ссылки">9</a></sup> Shunda Men senga tan beraman, O‘z kuching bilan najot topa olarkansan, deyman.</div>
  <div id="10"><sup><a href="https://www.kitobook.com/compare/book/18/40/10/" title="сравнение переводов, параллельные ссылки">10</a></sup> Begemotga qaragin, Xuddi seni yaratganimday uni ham Men yaratganman, U ho‘kizga o‘xshab o‘t yeydi.</div>
  <div id="11"><sup><a href="https://www.kitobook.com/compare/book/18/40/11/" title="сравнение переводов, параллельные ссылки">11</a></sup> Uning belida kuchi ko‘p, Qorin mushaklari kuchga to‘la.</div>
  <div id="12"><sup><a href="https://www.kitobook.com/compare/book/18/40/12/" title="сравнение переводов, параллельные ссылки">12</a></sup> Dumi sadr daraxtiday kuchli, Son mushaklari juda ham baquvvat.</div>
  <div id="13"><sup><a href="https://www.kitobook.com/compare/book/18/40/13/" title="сравнение переводов, параллельные ссылки">13</a></sup> Uning suyaklari bronzadan yasalgan novlarday, Qo‘l–oyoqlari temirday mustahkam.</div>
  <div id="14"><sup><a href="https://www.kitobook.com/compare/book/18/40/14/" title="сравнение переводов, параллельные ссылки">14</a></sup> Men yaratgan jonivorlar orasida u eng ajoyibidir, Yaratganning O‘zigina unga bas kela oladi.</div>
  <div id="15"><sup><a href="https://www.kitobook.com/compare/book/18/40/15/" title="сравнение переводов, параллельные ссылки">15</a></sup> Yovvoyi hayvonlar o‘ynab yuradigan qirlar Unga oziq beradi.</div>
  <div id="16"><sup><a href="https://www.kitobook.com/compare/book/18/40/16/" title="сравнение переводов, параллельные ссылки">16</a></sup> U xalqoblardagi qamishlar orasida, Nilufar gullari tagida yotadi.</div>
  <div id="17"><sup><a href="https://www.kitobook.com/compare/book/18/40/17/" title="сравнение переводов, параллельные ссылки">17</a></sup> U nilufar gullarining soyasida yotadi, Irmoq bo‘yidagi tollar uni o‘rab oladi.</div>
  <div id="18"><sup><a href="https://www.kitobook.com/compare/book/18/40/18/" title="сравнение переводов, параллельные ссылки">18</a></sup> Daryo jo‘shib oqsa ham u qo‘rqmaydi, Iordan daryosining to‘lqinlari yuziga urilsa ham U bexavotir turaveradi.</div>
  <div id="19"><sup><a href="https://www.kitobook.com/compare/book/18/40/19/" title="сравнение переводов, параллельные ссылки">19</a></sup> Birov uning ko‘zlarini ko‘r qilib, ushlay oladimi?! Ilmoq bilan burnini teshib tuta oladimi?!</div>
  <div id="20"><sup><a href="https://www.kitobook.com/compare/book/18/40/20/" title="сравнение переводов, параллельные ссылки">20</a></sup> Maxluq Levitanni baliq singari, Ilmoq bilan ushlay olasanmi?! Tilini arqon bilan bog‘lay olasanmi?!</div>
  <div id="21"><sup><a href="https://www.kitobook.com/compare/book/18/40/21/" title="сравнение переводов, параллельные ссылки">21</a></sup> Burnidan arqon o‘tkazib, Jag‘ini ilmoq bilan tesha olasanmi?!</div>
  <div id="22"><sup><a href="https://www.kitobook.com/compare/book/18/40/22/" title="сравнение переводов, параллельные ссылки">22</a></sup> O‘sha maxluq qayta–qayta sendan rahm– shafqat tilaydimi?! Xo‘sh, u senga mayin so‘zlar bilan gapiradimi?!</div>
  <div id="23"><sup><a href="https://www.kitobook.com/compare/book/18/40/23/" title="сравнение переводов, параллельные ссылки">23</a></sup> Sen bilan ahd tuzib, Bir umrga quling bo‘lib qoladimi?</div>
  <div id="24"><sup><a href="https://www.kitobook.com/compare/book/18/40/24/" title="сравнение переводов, параллельные ссылки">24</a></sup> Qush bilan o‘ynaganday u bilan o‘ynay olasanmi? Yoki qizlaring uchun uni bog‘lab bera olasanmi?</div>
  <div id="25"><sup><a href="https://www.kitobook.com/compare/book/18/40/25/" title="сравнение переводов, параллельные ссылки">25</a></sup> Baliqchilar uning uchun savdolashadimi?! Savdogarlarga uni bo‘lib beradimi?!</div>
  <div id="26"><sup><a href="https://www.kitobook.com/compare/book/18/40/26/" title="сравнение переводов, параллельные ссылки">26</a></sup> Uning terisini nayza bilan tesha olasanmi? Boshini baliqchilarning sanchqisi bilan yora olasanmi?</div>
  <div id="27"><sup><a href="https://www.kitobook.com/compare/book/18/40/27/" title="сравнение переводов, параллельные ссылки">27</a></sup> Agar unga qo‘l tekkizsang, Bir umrga pushaymon bo‘lasan! Ikkinchi qo‘l tekkizmaydigan bo‘lasan.</div>
</div>