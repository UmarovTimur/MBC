<div itemprop="articleBody" class="text">
  <div id="1"><sup><a href="https://www.kitobook.com/compare/book/18/10/1/" title="сравнение переводов, параллельные ссылки">1</a></sup> Hayotdan to‘ydim! Evoh, endi bemalol shikoyat qilishdan, Alam–hasrat bilan gapirishdan o‘zimni tiymayman.</div>
  <div id="2"><sup><a href="https://www.kitobook.com/compare/book/18/10/2/" title="сравнение переводов, параллельные ссылки">2</a></sup> Xudoga shunday deyman: “Meni hukm qilavermasdan, Menga qarshi bo‘lgan da’volaringni ayt.</div>
  <div id="3"><sup><a href="https://www.kitobook.com/compare/book/18/10/3/" title="сравнение переводов, параллельные ссылки">3</a></sup> Meni ezishdan Senga biror foyda bormi o‘zi? Fosiqlarga shodlik bilan farovonlik beryapsan– u, Nima uchun meni — O‘z qo‘llaring ijodini rad etyapsan?!</div>
  <div id="4"><sup><a href="https://www.kitobook.com/compare/book/18/10/4/" title="сравнение переводов, параллельные ссылки">4</a></sup> Sening insonnikiga o‘xshash ko‘zlaring bormi?! Sening dunyoqarashing insonlarniki bilan birmi?!</div>
  <div id="5"><sup><a href="https://www.kitobook.com/compare/book/18/10/5/" title="сравнение переводов, параллельные ссылки">5</a></sup> Umring inson umriday qisqami?! Yillaring inson hayoti yillariday emas–ku!</div>
  <div id="6"><sup><a href="https://www.kitobook.com/compare/book/18/10/6/" title="сравнение переводов, параллельные ссылки">6</a></sup> Nima uchun mendan ayb qidirasan, Gunoh topishga harakat qilasan?</div>
  <div id="7"><sup><a href="https://www.kitobook.com/compare/book/18/10/7/" title="сравнение переводов, параллельные ссылки">7</a></sup> Axir, O‘zing bilasan, men aybsizman, Hech kim meni Sening qo‘lingdan qutqara olmaydi.</div>
  <div id="8"><sup><a href="https://www.kitobook.com/compare/book/18/10/8/" title="сравнение переводов, параллельные ссылки">8</a></sup> Axir, qo‘llaring bilan meni O‘zing yasagansan, O‘zing meni yaratgansan, Endi esa meni butunlay halok qilmoqchisan.</div>
  <div id="9"><sup><a href="https://www.kitobook.com/compare/book/18/10/9/" title="сравнение переводов, параллельные ссылки">9</a></sup> Sen meni loydan bunyod qilganingni eslagin. Endi meni yana tuproqqa qaytarmoqchimisan?!</div>
  <div id="10"><sup><a href="https://www.kitobook.com/compare/book/18/10/10/" title="сравнение переводов, параллельные ссылки">10</a></sup> Meni sutday quyib, Pishloqday qotirgan O‘zing–ku.</div>
  <div id="11"><sup><a href="https://www.kitobook.com/compare/book/18/10/11/" title="сравнение переводов, параллельные ссылки">11</a></sup> Sen O‘zing meni etu teri bilan qoplab, Menga suyagu paylar ato qilding.</div>
  <div id="12"><sup><a href="https://www.kitobook.com/compare/book/18/10/12/" title="сравнение переводов, параллельные ссылки">12</a></sup> Sen menga hayot bag‘ishlab, sadoqatli sevgingni ko‘rsatding. O‘zing g‘amxo‘rlik qilib, hayotimni saqlading.</div>
  <div id="13"><sup><a href="https://www.kitobook.com/compare/book/18/10/13/" title="сравнение переводов, параллельные ссылки">13</a></sup> Lekin yuragingda boshqa bir niyat bor edi. Sening o‘y–xayollaringni bilaman:</div>
  <div id="14"><sup><a href="https://www.kitobook.com/compare/book/18/10/14/" title="сравнение переводов, параллельные ссылки">14</a></sup> Gunoh qilsam, meni kuzatib turgan bo‘lasan, Aybimni jazosiz qoldirmaysan.</div>
  <div id="15"><sup><a href="https://www.kitobook.com/compare/book/18/10/15/" title="сравнение переводов, параллельные ссылки">15</a></sup> Fosiq bo‘lsam, o‘zimdan ko‘ray! Ammo aybsiz bo‘lsam ham, Shunchalik uyatga qoldimki, Shunchalik qayg‘uga botdimki, Boshimni ko‘tara olmayapman.</div>
  <div id="16"><sup><a href="https://www.kitobook.com/compare/book/18/10/16/" title="сравнение переводов, параллельные ссылки">16</a></sup> Boshimni ko‘tarsam, sherday meni poylaysan, O‘z buyuk qudratingni menga qarshi ishlatasan.</div>
  <div id="17"><sup><a href="https://www.kitobook.com/compare/book/18/10/17/" title="сравнение переводов, параллельные ссылки">17</a></sup> Menga qarshi yangi guvohlar chaqiraverasan. Menga bo‘lgan g‘azabing yanada oshib boraveradi, Ustimga yana yangi qo‘shinlar bostirib kelaveradilar.</div>
  <div id="18"><sup><a href="https://www.kitobook.com/compare/book/18/10/18/" title="сравнение переводов, параллельные ссылки">18</a></sup> Evoh, nima uchun meni bu dunyoga keltirding? Qaniydi, tug‘ilishim bilanoq, Birov meni ko‘rib ulgurmasdan, O‘lib qo‘ya qolganimda edi.</div>
  <div id="19"><sup><a href="https://www.kitobook.com/compare/book/18/10/19/" title="сравнение переводов, параллельные ссылки">19</a></sup> Hech narsa ko‘rmagan bo‘lardim, Onam qornidan to‘g‘ri qabrga borgan bo‘lardim.</div>
  <div id="20"><sup><a href="https://www.kitobook.com/compare/book/18/10/20/" title="сравнение переводов, параллельные ссылки">20</a></sup> Hayotim qisqa, kunlarim sanoqli emasmi, axir?! Meni tinch qo‘y, ozgina bo‘lsa ham, xursand bo‘lay.</div>
  <div id="21"><sup><a href="https://www.kitobook.com/compare/book/18/10/21/" title="сравнение переводов, параллельные ссылки">21</a></sup> Hech kim qaytib kelmaydigan zulmat yurtiga, Tim qorong‘i yerga borishimdan oldin ozgina quvonay.</div>
  <div id="22"><sup><a href="https://www.kitobook.com/compare/book/18/10/22/" title="сравнение переводов, параллельные ссылки">22</a></sup> Tun yarmidagi zulmatday qorong‘i bo‘lgan yurtga ketaman. Qop–qorong‘u, hech bir tartib bo‘lmagan bir joyga, Hatto nuri ham zulmat bo‘lgan yerga ketaman, axir!</div>
</div>