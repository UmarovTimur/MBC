<div itemprop="articleBody" class="text">
  <div id="1"><sup><a href="https://www.kitobook.com/compare/book/18/18/1/" title="сравнение переводов, параллельные ссылки">1</a></sup> Shunda shuvaxlik Bildad javob berdi:</div>
  <div id="2"><sup><a href="https://www.kitobook.com/compare/book/18/18/2/" title="сравнение переводов, параллельные ссылки">2</a></sup> “Qachongacha valdirayverasan–a?! Gapingni o‘ylab gapirgin, keyin suhbatlashamiz.</div>
  <div id="3"><sup><a href="https://www.kitobook.com/compare/book/18/18/3/" title="сравнение переводов, параллельные ссылки">3</a></sup> Nima, bizni mol, deb o‘ylayapsanmi? Yoki bizni go‘l, deb bilyapsanmi?</div>
  <div id="4"><sup><a href="https://www.kitobook.com/compare/book/18/18/4/" title="сравнение переводов, параллельные ссылки">4</a></sup> Jahl bilan o‘zingni jarohatlayapsan. Nima endi, seni deb yer yuzi huvullab qolishi kerakmi?! Yoki qoyalar o‘rnidan qo‘zg‘alishi kerakmi?!</div>
  <div id="5"><sup><a href="https://www.kitobook.com/compare/book/18/18/5/" title="сравнение переводов, параллельные ссылки">5</a></sup> Fosiqlarning chirog‘i albatta o‘chadi, Olovining uchquni yorug‘lik bermaydi.</div>
  <div id="6"><sup><a href="https://www.kitobook.com/compare/book/18/18/6/" title="сравнение переводов, параллельные ссылки">6</a></sup> Chodiridagi yorug‘lik zulmatga aylanadi, Tepasida osilgan chirog‘i o‘chadi.</div>
  <div id="7"><sup><a href="https://www.kitobook.com/compare/book/18/18/7/" title="сравнение переводов, параллельные ссылки">7</a></sup> Sobit qadam fosiqlar endi qoqilib yuradi. O‘zlarining rejalari ularni oyog‘idan oladi.</div>
  <div id="8"><sup><a href="https://www.kitobook.com/compare/book/18/18/8/" title="сравнение переводов, параллельные ссылки">8</a></sup> O‘z oyoqlari ularni tuzoqqa yetaklaydi, O‘zlari chuqurlikka yiqilib tushadi.</div>
  <div id="9"><sup><a href="https://www.kitobook.com/compare/book/18/18/9/" title="сравнение переводов, параллельные ссылки">9</a></sup> Qopqon ularni tovonidan qisib qoladi, To‘r ularni mahkam tutadi.</div>
  <div id="10"><sup><a href="https://www.kitobook.com/compare/book/18/18/10/" title="сравнение переводов, параллельные ссылки">10</a></sup> Yerda fosiqlarga ilmoq tashlangan, Ularning yo‘liga tuzoq qo‘yilgan.</div>
  <div id="11"><sup><a href="https://www.kitobook.com/compare/book/18/18/11/" title="сравнение переводов, параллельные ссылки">11</a></sup> Har tomondan ularni vahima bosib, Har qadamda ortidan quvib yuradi.</div>
  <div id="12"><sup><a href="https://www.kitobook.com/compare/book/18/18/12/" title="сравнение переводов, параллельные ссылки">12</a></sup> Ochlikdan ularning sillalari qurib qoladi, Kulfat ham ularning qoqilishini kutib turadi.</div>
  <div id="13"><sup><a href="https://www.kitobook.com/compare/book/18/18/13/" title="сравнение переводов, параллельные ссылки">13</a></sup> Kasallik ularning terisini kemirib bitiradi, O‘lat ularning oyoq–qo‘llarini chiritib yuboradi.</div>
  <div id="14"><sup><a href="https://www.kitobook.com/compare/book/18/18/14/" title="сравнение переводов, параллельные ссылки">14</a></sup> Panohlari bo‘lgan chodirlaridan ularni sug‘urib olib, O‘liklar diyori shohining oldiga olib kelishadi.</div>
  <div id="15"><sup><a href="https://www.kitobook.com/compare/book/18/18/15/" title="сравнение переводов, параллельные ссылки">15</a></sup> Fosiqlarning chodirlaridan hech narsa qolmaydi, Ular yashagan joy oltingugurt bilan qoplanadi.</div>
  <div id="16"><sup><a href="https://www.kitobook.com/compare/book/18/18/16/" title="сравнение переводов, параллельные ссылки">16</a></sup> Ularning ildizlari qurib qoladi, Novdalari ham so‘lib qoladi.</div>
  <div id="17"><sup><a href="https://www.kitobook.com/compare/book/18/18/17/" title="сравнение переводов, параллельные ссылки">17</a></sup> Yer yuzidan ularning xotirasi o‘chib ketadi, Ko‘chalarda ulardan nom–nishon ham qolmaydi.</div>
  <div id="18"><sup><a href="https://www.kitobook.com/compare/book/18/18/18/" title="сравнение переводов, параллельные ссылки">18</a></sup> Ular yorug‘likdan zulmatga haydaladilar, Ha, bu dunyodan quvib chiqariladilar.</div>
  <div id="19"><sup><a href="https://www.kitobook.com/compare/book/18/18/19/" title="сравнение переводов, параллельные ссылки">19</a></sup> Xalqi orasida ulardan avlod–zurriyot qolmaydi, Ular yashagan joylar kimsasiz bo‘lib qoladi.</div>
  <div id="20"><sup><a href="https://www.kitobook.com/compare/book/18/18/20/" title="сравнение переводов, параллельные ссылки">20</a></sup> Ularning taqdiridan g‘arbdagilar dahshatga tushadi, Sharqdagilarni esa vahima bosadi.</div>
  <div id="21"><sup><a href="https://www.kitobook.com/compare/book/18/18/21/" title="сравнение переводов, параллельные ссылки">21</a></sup> Ha, yovuzlarning maskani shu ahvolga tushib qoladi, Xudosizlarning joyi shunday bo‘lib qoladi.</div>
</div>