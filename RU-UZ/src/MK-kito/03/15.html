<div itemprop="articleBody" class="text">
  <div id="1"><sup><a href="https://www.kitobook.com/compare/book/03/15/1/" title="сравнение переводов, параллельные ссылки">1</a></sup> Egamiz Muso va Horun orqali</div>
  <div id="2"><sup><a href="https://www.kitobook.com/compare/book/03/15/2/" title="сравнение переводов, параллельные ссылки">2</a></sup> Isroil xalqiga quyidagi qoidalarni berdi: kasallik tufayli biror erkakning jinsiy a’zosidan ajralmalar oqsa, u odam harom bo‘ladi.</div>
  <div id="3"><sup><a href="https://www.kitobook.com/compare/book/03/15/3/" title="сравнение переводов, параллельные ссылки">3</a></sup> Ajralma oqishi davom etsa ham, yo‘li yopilgandan tana ichida qolsa ham, odam harom hisoblanadi.</div>
  <div id="4"><sup><a href="https://www.kitobook.com/compare/book/03/15/4/" title="сравнение переводов, параллельные ссылки">4</a></sup> Bunday odam to‘shakka yotsa, to‘shak harom bo‘ladi, o‘tirgan har qanday joy ham harom hisoblanadi.</div>
  <div id="5"><sup><a href="https://www.kitobook.com/compare/book/03/15/5/" title="сравнение переводов, параллельные ссылки">5</a></sup> Uning to‘shagiga tekkan har qanday odam kiyimlarini yuvsin, o‘zi ham yuvinsin, u kechgacha harom bo‘ladi.</div>
  <div id="6"><sup><a href="https://www.kitobook.com/compare/book/03/15/6/" title="сравнение переводов, параллельные ссылки">6</a></sup> Ajralmasi oqqan odam o‘tirgan joyga kim o‘tirsa, kiyimlarini yuvsin, o‘zi ham yuvinsin, u kechgacha harom bo‘ladi.</div>
  <div id="7"><sup><a href="https://www.kitobook.com/compare/book/03/15/7/" title="сравнение переводов, параллельные ссылки">7</a></sup> Ajralmasi oqqan odamga tekkan har kim kiyimlarini yuvsin, o‘zi ham yuvinsin, u kechgacha harom bo‘ladi.</div>
  <div id="8"><sup><a href="https://www.kitobook.com/compare/book/03/15/8/" title="сравнение переводов, параллельные ссылки">8</a></sup> Ajralmasi oqqan odam pok odamga tupursa, u odam kiyimlarini yuvsin, o‘zi ham yuvinsin, u kechgacha harom bo‘ladi.</div>
  <div id="9"><sup><a href="https://www.kitobook.com/compare/book/03/15/9/" title="сравнение переводов, параллельные ссылки">9</a></sup> Ajralmasi oqqan odam egarda o‘tirgan bo‘lsa, egar harom hisoblanadi.</div>
  <div id="10"><sup><a href="https://www.kitobook.com/compare/book/03/15/10/" title="сравнение переводов, параллельные ссылки">10</a></sup> Bunday odamning o‘tirgan narsasiga tekkan har kim kechgacha harom bo‘ladi. Kim o‘sha narsani ko‘tarib borsa, kiyimlarini yuvsin, o‘zi ham yuvinsin, u kechgacha harom bo‘ladi.</div>
  <div id="11"><sup><a href="https://www.kitobook.com/compare/book/03/15/11/" title="сравнение переводов, параллельные ссылки">11</a></sup> Ajralmasi oqqan odam qo‘lini yuvmasdan kimga tegsa, o‘sha odam kiyimlarini yuvsin, o‘zi ham yuvinsin, u kechgacha harom bo‘ladi.</div>
  <div id="12"><sup><a href="https://www.kitobook.com/compare/book/03/15/12/" title="сравнение переводов, параллельные ссылки">12</a></sup> Ajralmasi oqqan odam tekkan har qanday sopol idish sindirib tashlansin, yog‘och idish esa yuvilsin.</div>
  <div id="13"><sup><a href="https://www.kitobook.com/compare/book/03/15/13/" title="сравнение переводов, параллельные ссылки">13</a></sup> Ajralmasi oqqan odam kasalligidan xalos bo‘lgach, yetti kun kutsin. So‘ng kiyimlarini yuvib, buloq suvida yuvinsin va u pok bo‘ladi.</div>
  <div id="14"><sup><a href="https://www.kitobook.com/compare/book/03/15/14/" title="сравнение переводов, параллельные ссылки">14</a></sup> Sakkizinchi kuni u ikkita kaptar yoki ikkita musichani Egamizning oldiga, Uchrashuv chodiri kiraverishiga olib kelib, ruhoniyga bersin.</div>
  <div id="15"><sup><a href="https://www.kitobook.com/compare/book/03/15/15/" title="сравнение переводов, параллельные ссылки">15</a></sup> Ruhoniy qushlarning bittasini gunoh qurbonligi, ikkinchisini esa kuydiriladigan qurbonlik qilsin. Shu tariqa ruhoniy ajralmasi oqqan odamni Egamizning oldida haromligidan poklasin.</div>
  <div id="16"><sup><a href="https://www.kitobook.com/compare/book/03/15/16/" title="сравнение переводов, параллельные ссылки">16</a></sup> Agar biror erkakdan maniy oqsa, u butun badanini yuvsin. U kechgacha harom bo‘ladi.</div>
  <div id="17"><sup><a href="https://www.kitobook.com/compare/book/03/15/17/" title="сравнение переводов, параллельные ссылки">17</a></sup> Maniy tekkan har qanday kiyim va charm yuvilsin, o‘sha narsalar kechgacha harom bo‘ladi.</div>
  <div id="18"><sup><a href="https://www.kitobook.com/compare/book/03/15/18/" title="сравнение переводов, параллельные ссылки">18</a></sup> Erkak ayol bilan yotgandan keyin, erkakdan maniy oqsa, ikkovi ham yuvinishsin. Ular kechgacha harom bo‘ladilar.</div>
  <div id="19"><sup><a href="https://www.kitobook.com/compare/book/03/15/19/" title="сравнение переводов, параллельные ссылки">19</a></sup> Ayol kishi hayz ko‘rib, badanidan qon oqqanda, u yetti kun davomida harom hisoblanadi. Unga tekkan odam ham kechgacha harom bo‘ladi.</div>
  <div id="20"><sup><a href="https://www.kitobook.com/compare/book/03/15/20/" title="сравнение переводов, параллельные ссылки">20</a></sup> Ayol haromligida yotgan va o‘tirgan hamma narsa haromdir.</div>
  <div id="21"><sup><a href="https://www.kitobook.com/compare/book/03/15/21/" title="сравнение переводов, параллельные ссылки">21</a></sup> Uning to‘shagiga tekkan odam kiyimlarini yuvsin, o‘zi ham yuvinsin. U kechgacha harom bo‘ladi.</div>
  <div id="22"><sup><a href="https://www.kitobook.com/compare/book/03/15/22/" title="сравнение переводов, параллельные ссылки">22</a></sup> Ayol o‘tirgan buyumga tekkan odam ham kiyimlarini yuvib, o‘zi ham yuvinsin. U kechgacha harom bo‘ladi.</div>
  <div id="23"><sup><a href="https://www.kitobook.com/compare/book/03/15/23/" title="сравнение переводов, параллельные ссылки">23</a></sup> Bordi–yu, ayolning to‘shagi yoki o‘tirgan buyumi ustida biron narsa bo‘lsa, o‘sha narsaga tekkan odam ham kechgacha harom bo‘ladi.</div>
  <div id="24"><sup><a href="https://www.kitobook.com/compare/book/03/15/24/" title="сравнение переводов, параллельные ссылки">24</a></sup> Agar erkak hayz ko‘rgan ayol bilan yotsa, ayolning haromligi erkakka o‘tgan bo‘ladi. Erkak ham yetti kun davomida harom bo‘lib, u yotgan har bir to‘shak harom hisoblanadi.</div>
  <div id="25"><sup><a href="https://www.kitobook.com/compare/book/03/15/25/" title="сравнение переводов, параллельные ссылки">25</a></sup> Agar ayolning hayz ko‘rgan paytdan tashqari qoni kelsa va bu ahvol uzoq vaqt davom etsa yoki hayz ko‘rgan davri cho‘zilib ketsa, ayol qon to‘xtaguncha harom hisoblanadi. Hayz ko‘rgan kunlariday harom bo‘ladi.</div>
  <div id="26"><sup><a href="https://www.kitobook.com/compare/book/03/15/26/" title="сравнение переводов, параллельные ссылки">26</a></sup> O‘sha vaqt davomida ayol yotgan har qanday to‘shak va o‘tirgan har qanday buyum, hayz ko‘rgan kunlariday harom bo‘ladi.</div>
  <div id="27"><sup><a href="https://www.kitobook.com/compare/book/03/15/27/" title="сравнение переводов, параллельные ссылки">27</a></sup> O‘sha narsalarga tekkan odam harom hisoblanadi. U kiyimlarini yuvib, o‘zi ham yuvinsin, u kechgacha harom bo‘ladi.</div>
  <div id="28"><sup><a href="https://www.kitobook.com/compare/book/03/15/28/" title="сравнение переводов, параллельные ссылки">28</a></sup> Ayolning qoni to‘xtasa, oradan yetti kun o‘tsin. Shundan keyin u pok bo‘ladi.</div>
  <div id="29"><sup><a href="https://www.kitobook.com/compare/book/03/15/29/" title="сравнение переводов, параллельные ссылки">29</a></sup> Sakkizinchi kuni u ikkita kaptar yoki ikkita musichani Uchrashuv chodirining kiraverishiga olib kelib, ruhoniyga bersin.</div>
  <div id="30"><sup><a href="https://www.kitobook.com/compare/book/03/15/30/" title="сравнение переводов, параллельные ссылки">30</a></sup> Ruhoniy qushlardan bittasini gunoh qurbonligi, ikkinchisini kuydiriladigan qurbonlik qilsin. Shu yo‘sin ruhoniy hayz ko‘rgan ayolni haromligidan poklasin.</div>
  <div id="31"><sup><a href="https://www.kitobook.com/compare/book/03/15/31/" title="сравнение переводов, параллельные ссылки">31</a></sup> Xullas, Isroil xalqini haromlikdan saqlanglar. Tag‘in ular haromligi bilan oralaridagi Muqaddas chodirimni bulg‘ab qo‘yib, nobud bo‘lmasinlar.</div>
  <div id="32"><sup><a href="https://www.kitobook.com/compare/book/03/15/32/" title="сравнение переводов, параллельные ссылки">32</a></sup> Bu qoidalar jinsiy a’zosidan maniy oqqan erkaklarga,</div>
  <div id="33"><sup><a href="https://www.kitobook.com/compare/book/03/15/33/" title="сравнение переводов, параллельные ссылки">33</a></sup> hayz ko‘rgan ayollarga, har qanday ajralmasi oqqan erkagu ayollarga va ayolning haromligi davrida u bilan yotgan erkaklarga taalluqlidir.</div>
</div>