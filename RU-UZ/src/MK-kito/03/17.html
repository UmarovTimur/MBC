<div itemprop="articleBody" class="text">
  <div id="1"><sup><a href="https://www.kitobook.com/compare/book/03/17/1/" title="сравнение переводов, параллельные ссылки">1</a></sup> Egamiz Muso orqali</div>
  <div id="2"><sup><a href="https://www.kitobook.com/compare/book/03/17/2/" title="сравнение переводов, параллельные ссылки">2</a></sup> Horunga, uning o‘g‘illariga va jamiki Isroil xalqiga quyidagi amrlarni berdi:</div>
  <div id="3"><sup><a href="https://www.kitobook.com/compare/book/03/17/3/" title="сравнение переводов, параллельные ссылки">3</a></sup> agar Isroil xalqidan birortasi qarorgohda yoki qarorgoh tashqarisida buqa, qo‘zi yoki echkini qurbonlik qilsayu,</div>
  <div id="4"><sup><a href="https://www.kitobook.com/compare/book/03/17/4/" title="сравнение переводов, параллельные ссылки">4</a></sup> uni Egamizga taqdim qilish uchun Uchrashuv chodiri kiraverishiga olib kelmasa, o‘sha odam qon to‘kkani uchun aybdor hisoblansin. Qon to‘kkan bu odam xalq orasidan yo‘q qilinsin.</div>
  <div id="5"><sup><a href="https://www.kitobook.com/compare/book/03/17/5/" title="сравнение переводов, параллельные ссылки">5</a></sup> Bu qoida Isroil xalqining dalalarda qurbonliklar qilishlariga chek qo‘yadi. Ular qurbonliklarini ruhoniyga, Uchrashuv chodiri kiraverishiga olib keladigan bo‘lishadi va qurbonliklarini tinchlik qurbonligi qilib, Egamizga bag‘ishlashadi.</div>
  <div id="6"><sup><a href="https://www.kitobook.com/compare/book/03/17/6/" title="сравнение переводов, параллельные ссылки">6</a></sup> Ruhoniy qurbonlikning qonini Uchrashuv chodiriga kiraverishda turgan Egamizning qurbongohiga sepsin. So‘ng Egamizga yoqimli hid borishi uchun qurbonlikning yog‘ini kuydirsin.</div>
  <div id="7"><sup><a href="https://www.kitobook.com/compare/book/03/17/7/" title="сравнение переводов, параллельные ссылки">7</a></sup> Bundan buyon Isroil xalqi o‘z qurbonliklarini echki jinlariga keltirmasin, shu yo‘sin Egamizga bevafolik qilmasin. Bu qoidaga ular doimo, avlodlari osha rioya qilishsin.</div>
  <div id="8"><sup><a href="https://www.kitobook.com/compare/book/03/17/8/" title="сравнение переводов, параллельные ссылки">8</a></sup> Isroil xalqidan yoki ularning oralarida istiqomat qilayotgan musofirlardan birortasi quydiriladigan va boshqa qurbonliklar qilsayu,</div>
  <div id="9"><sup><a href="https://www.kitobook.com/compare/book/03/17/9/" title="сравнение переводов, параллельные ссылки">9</a></sup> o‘shalarni Egamizga nazr qilish uchun Uchrashuv chodiri kiraverishiga olib kelmasa, u odam xalq orasidan yo‘q qilinsin.</div>
  <div id="10"><sup><a href="https://www.kitobook.com/compare/book/03/17/10/" title="сравнение переводов, параллельные ссылки">10</a></sup> Agar Isroil xalqidan yoki ularning oralarida istiqomat qilayotgan musofirlardan birortasi qoni chiqarilmagan go‘shtni yesa, Egamiz qon iste’mol qilgan o‘sha odamga qarshi chiqib, uni xalq orasidan yo‘q qilib yuboradi.</div>
  <div id="11"><sup><a href="https://www.kitobook.com/compare/book/03/17/11/" title="сравнение переводов, параллельные ссылки">11</a></sup> Zotan jonzotning joni uning qonidir. Egamiz qonni sizlarga qurbongoh ustida gunohlaringizni yuvish uchun bergan. Jon ato etadigan qon sizlarni gunohlaringizdan poklaydi.</div>
  <div id="12"><sup><a href="https://www.kitobook.com/compare/book/03/17/12/" title="сравнение переводов, параллельные ссылки">12</a></sup> Shuning uchun Egamiz Isroil xalqiga: “Qoni chiqarilmagan go‘shtni zinhor iste’mol qilmang, oralaringizda yashayotgan musofir ham qonni iste’mol qilmasin.” — deb aytgan.</div>
  <div id="13"><sup><a href="https://www.kitobook.com/compare/book/03/17/13/" title="сравнение переводов, параллельные ссылки">13</a></sup> Ovlangan halol hayvon yoki qushning qonini chiqaringlar. Qonni tuproq bilan ko‘mib qo‘yinglar. Bu qoida Isroil xalqiga va ularning orasida istiqomat qilayotgan musofirlarga taalluqlidir.</div>
  <div id="14"><sup><a href="https://www.kitobook.com/compare/book/03/17/14/" title="сравнение переводов, параллельные ссылки">14</a></sup> Har bir jonzotning joni uning qonidir. Shu bois Egamiz Isroil xalqiga aytdi: “Qoni chiqarilmagan go‘shtni yemanglar. Zotan har bir jonzotning joni qondadir. Qon iste’mol qilgan odam xalqi orasidan yo‘q qilinsin.”</div>
  <div id="15"><sup><a href="https://www.kitobook.com/compare/book/03/17/15/" title="сравнение переводов, параллельные ссылки">15</a></sup> Harom o‘lgan yoki yovvoyi hayvon g‘ajib tashlagan jonivorning go‘shtini yegan har bir odam, Isroil xalqidan yoki boshqa xalqdan bo‘lishidan qat’iy nazar, kiyimlarini yuvsin, o‘zi ham yuvinsin. U kechgacha harom bo‘lib, so‘ng yana pok bo‘ladi.</div>
  <div id="16"><sup><a href="https://www.kitobook.com/compare/book/03/17/16/" title="сравнение переводов, параллельные ссылки">16</a></sup> Bordi–yu, u kiyimlarini yuvmasa, o‘zi ham yuvinmasa, qilgan gunohi uchun jazoga tortiladi.</div>
</div>