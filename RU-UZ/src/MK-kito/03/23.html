<div itemprop="articleBody" class="text">
  <div id="1"><sup><a href="https://www.kitobook.com/compare/book/03/23/1/" title="сравнение переводов, параллельные ссылки">1</a></sup> Egamiz Muso orqali</div>
  <div id="2"><sup><a href="https://www.kitobook.com/compare/book/03/23/2/" title="сравнение переводов, параллельные ссылки">2</a></sup> Isroil xalqiga quyidagi qoidalarni berdi: Egamiz belgilagan bayramlarni nishonlanglar, o‘sha kunlari muqaddas yig‘in e’lon qilinglar. Egamizning belgilagan bayramlari quyidagilardir.</div>
  <div id="3"><sup><a href="https://www.kitobook.com/compare/book/03/23/3/" title="сравнение переводов, параллельные ссылки">3</a></sup> Olti kun mehnat qilinglar, yettinchi kuni — Shabbat kuni esa to‘liq dam olinglar. Shu kuni muqaddas yig‘in bo‘lsin. Hech qanday ish qilmanglar. Axir, Shabbat kuni Egamizga atalgandir! Qayerda yashashingizdan qat’iy nazar, shu kunga rioya qilinglar.</div>
  <div id="4"><sup><a href="https://www.kitobook.com/compare/book/03/23/4/" title="сравнение переводов, параллельные ссылки">4</a></sup> Egamiz Shabbat kunidan tashqari boshqa bayramlar ham belgilab berdi. Bu bayramlarda muqaddas yig‘inlarni o‘z vaqtida o‘tkazinglar.</div>
  <div id="5"><sup><a href="https://www.kitobook.com/compare/book/03/23/5/" title="сравнение переводов, параллельные ссылки">5</a></sup> Birinchi oyning o‘n to‘rtinchi kuni kechqurun Egamizga Fisih qurbonligini keltiringlar.</div>
  <div id="6"><sup><a href="https://www.kitobook.com/compare/book/03/23/6/" title="сравнение переводов, параллельные ссылки">6</a></sup> O‘sha oyning o‘n beshinchi kuni Egamizning xamirturushsiz non bayrami bo‘lsin. Yetti kun davomida xamirturushsiz nonlar yenglar.</div>
  <div id="7"><sup><a href="https://www.kitobook.com/compare/book/03/23/7/" title="сравнение переводов, параллельные ссылки">7</a></sup> Bayramning birinchi kuni muqaddas yig‘in bo‘lsin. Har kungi ishlaringizni qilmanglar.</div>
  <div id="8"><sup><a href="https://www.kitobook.com/compare/book/03/23/8/" title="сравнение переводов, параллельные ссылки">8</a></sup> Yetti kun davomida har kuni Egamizga qurbonlik keltirib, olovda kuydiringlar. Bayramning yettinchi kuni ham muqaddas yig‘in o‘tkazinglar. Har kungi ishlaringizni qilmanglar.</div>
  <div id="9"><sup><a href="https://www.kitobook.com/compare/book/03/23/9/" title="сравнение переводов, параллельные ссылки">9</a></sup> Egamiz Muso orqali</div>
  <div id="10"><sup><a href="https://www.kitobook.com/compare/book/03/23/10/" title="сравнение переводов, параллельные ссылки">10</a></sup> Isroil xalqiga shunday dedi: “Men sizlarga berayotgan yurtga kirganingizdan keyin, har yili yig‘ishtirgan hosilingizning birinchi bog‘lamini ruhoniyga olib keling.</div>
  <div id="11"><sup><a href="https://www.kitobook.com/compare/book/03/23/11/" title="сравнение переводов, параллельные ссылки">11</a></sup> Shabbat kunining ertasiga ruhoniy bog‘lamni Men, Egangizga bag‘ishlaganini ko‘rsatib yuqoriga ko‘tarsin, shunda Men nazringizni qabul qilaman.</div>
  <div id="12"><sup><a href="https://www.kitobook.com/compare/book/03/23/12/" title="сравнение переводов, параллельные ссылки">12</a></sup> O‘sha kuni bir yoshli nuqsonsiz qo‘zini Menga kuydiriladigan qurbonlik qiling.</div>
  <div id="13"><sup><a href="https://www.kitobook.com/compare/book/03/23/13/" title="сравнение переводов, параллельные ссылки">13</a></sup> Qo‘zi bilan birga zaytun moyi aralashtirilgan sakkiz kosa sifatli unni don nazri qiling. Olovda kuydirilgan bu qurbonlikdan Men, Egangizga yoqimli hid boradi. Bular bilan birga sharob nazri uchun ikki kosa sharobni keltiring.</div>
  <div id="14"><sup><a href="https://www.kitobook.com/compare/book/03/23/14/" title="сравнение переводов, параллельные ссылки">14</a></sup> Ilk hosil nazrini Menga keltirmaguningizcha yangi bug‘doydan yopilgan nonni, qovurilgan bug‘doy va bug‘doy boshoqlarini tanovul qilmang. Qayerda yashashingizdan qat’iy nazar, bu sizlar uchun avlodlaringiz osha doimiy qonun–qoida bo‘lsin.</div>
  <div id="15"><sup><a href="https://www.kitobook.com/compare/book/03/23/15/" title="сравнение переводов, параллельные ссылки">15</a></sup> Hosilingizning birinchi bog‘lamini yuqoriga ko‘tarib, Men, Egangizga bag‘ishlagan kuningizdan, ya’ni Shabbatning ertasi kunidan boshlab, yettita to‘liq haftani sanang.</div>
  <div id="16"><sup><a href="https://www.kitobook.com/compare/book/03/23/16/" title="сравнение переводов, параллельные ссылки">16</a></sup> Elliginchi kuni, yettinchi Shabbatdan keyin, Menga yangi don nazrini olib keling.</div>
  <div id="17"><sup><a href="https://www.kitobook.com/compare/book/03/23/17/" title="сравнение переводов, параллельные ссылки">17</a></sup> Qayerda yashashingizdan qat’iy nazar, yuqoriga ko‘tariladigan nazr uchun ikki dona nonni olib keling. Nonlar sakkiz kosa sifatli undan, xamirturush qo‘shib yopilgan bo‘lsin. Bular Menga keltiriladigan ilk hosilingiz nazridir.</div>
  <div id="18"><sup><a href="https://www.kitobook.com/compare/book/03/23/18/" title="сравнение переводов, параллельные ссылки">18</a></sup> Non bilan birga yettita bir yoshli nuqsonsiz qo‘zini, bitta buqani va ikkita qo‘chqorni olib keling. Bularni don va sharob nazrlari bilan birga kuydiriladigan qurbonlik qiling. Olovda kuydirilgan bu qurbonlikdan Menga yoqimli hid boradi.</div>
  <div id="19"><sup><a href="https://www.kitobook.com/compare/book/03/23/19/" title="сравнение переводов, параллельные ссылки">19</a></sup> Bulardan tashqari, bitta takani gunoh qurbonligi va ikkita bir yoshli erkak qo‘zini tinchlik qurbonligi qiling.</div>
  <div id="20"><sup><a href="https://www.kitobook.com/compare/book/03/23/20/" title="сравнение переводов, параллельные ссылки">20</a></sup> Ruhoniy ikkita qo‘zini nonlar bilan birga Menga bag‘ishlaganini ko‘rsatish uchun yuqoriga ko‘taradi. Men, Egangiz uchun muqaddas bo‘lgan bu nazr ruhoniylarniki bo‘lsin.</div>
  <div id="21"><sup><a href="https://www.kitobook.com/compare/book/03/23/21/" title="сравнение переводов, параллельные ссылки">21</a></sup> O‘sha kuni muqaddas yig‘in e’lon qilinglar. Har kungi ishlaringizni qilmanglar. Qayerda yashashingizdan qat’iy nazar, bu sizlar uchun avlodlaringiz osha doimiy qonun–qoida bo‘lsin.</div>
  <div id="22"><sup><a href="https://www.kitobook.com/compare/book/03/23/22/" title="сравнение переводов, параллельные ссылки">22</a></sup> Dalangiz hosilini o‘rganingizda dalaning eng chetidagi bug‘doyni o‘rmang, yerga tushib qolgan bug‘doy boshoqlarini ham termang. Ularni kambag‘al va musofirlarga qoldiring. Men Egangiz Xudoman.”</div>
  <div id="23"><sup><a href="https://www.kitobook.com/compare/book/03/23/23/" title="сравнение переводов, параллельные ссылки">23</a></sup> Egamiz Muso orqali</div>
  <div id="24"><sup><a href="https://www.kitobook.com/compare/book/03/23/24/" title="сравнение переводов, параллельные ссылки">24</a></sup> Isroil xalqiga shunday dedi: “Yettinchi oyning birinchi kunida to‘liq dam olinglar. Bu kun karnaylarning sadolari bilan nishonlanadigan xotira kunidir. O‘sha kuni muqaddas yig‘in o‘tkazinglar.</div>
  <div id="25"><sup><a href="https://www.kitobook.com/compare/book/03/23/25/" title="сравнение переводов, параллельные ссылки">25</a></sup> Har kungi ishlaringizni qilmanglar. Menga qurbonlik keltirib, olovda kuydiringlar.”</div>
  <div id="26"><sup><a href="https://www.kitobook.com/compare/book/03/23/26/" title="сравнение переводов, параллельные ссылки">26</a></sup> Egamiz Musoga dedi:</div>
  <div id="27"><sup><a href="https://www.kitobook.com/compare/book/03/23/27/" title="сравнение переводов, параллельные ссылки">27</a></sup> “Yettinchi oyning o‘ninchi kunida esa Poklanish kunini nishonlanglar. O‘sha kuni muqaddas yig‘in bo‘lsin. Ro‘za tutib, Menga qurbonlik keltirib, olovda kuydiringlar.</div>
  <div id="28"><sup><a href="https://www.kitobook.com/compare/book/03/23/28/" title="сравнение переводов, параллельные ссылки">28</a></sup> O‘sha kuni hech qanday ish qilmanglar, chunki bu kuni gunohdan poklash marosimi o‘tkaziladi.</div>
  <div id="29"><sup><a href="https://www.kitobook.com/compare/book/03/23/29/" title="сравнение переводов, параллельные ссылки">29</a></sup> O‘sha kuni ro‘za tutmagan odam xalq orasidan yo‘q qilinsin.</div>
  <div id="30"><sup><a href="https://www.kitobook.com/compare/book/03/23/30/" title="сравнение переводов, параллельные ссылки">30</a></sup> Ish qilgan odamni ham Men xalq orasidan nobud qilaman.</div>
  <div id="31"><sup><a href="https://www.kitobook.com/compare/book/03/23/31/" title="сравнение переводов, параллельные ссылки">31</a></sup> O‘sha kuni umuman hech qanday ish qilmang. Qayerda yashashingizdan qat’iy nazar, bu sizlar uchun avlodlaringiz osha doimiy qonun–qoida bo‘lsin.</div>
  <div id="32"><sup><a href="https://www.kitobook.com/compare/book/03/23/32/" title="сравнение переводов, параллельные ссылки">32</a></sup> Bu kuni Shabbat singari to‘liq dam oling. To‘qqizinchi kuni kechqurundan boshlab, keyingi kuni kechqurungacha ro‘za tuting.”</div>
  <div id="33"><sup><a href="https://www.kitobook.com/compare/book/03/23/33/" title="сравнение переводов, параллельные ссылки">33</a></sup> Egamiz Muso orqali</div>
  <div id="34"><sup><a href="https://www.kitobook.com/compare/book/03/23/34/" title="сравнение переводов, параллельные ссылки">34</a></sup> Isroil xalqiga shunday dedi: “Yettinchi oyning o‘n beshinchi kunidan boshlab yetti kun davomida Menga atab Chayla bayramini nishonlanglar.</div>
  <div id="35"><sup><a href="https://www.kitobook.com/compare/book/03/23/35/" title="сравнение переводов, параллельные ссылки">35</a></sup> Bayramning birinchi kuni muqaddas yig‘in qilinglar. Har kungi ishlaringizni qilmanglar.</div>
  <div id="36"><sup><a href="https://www.kitobook.com/compare/book/03/23/36/" title="сравнение переводов, параллельные ссылки">36</a></sup> Yetti kun davomida har kuni Menga qurbonlik keltirib, olovda kuydiringlar. Sakkizinchi kuni ham muqaddas yig‘in qilinglar, Menga qurbonlik keltirib, olovda kuydiringlar. Bu oxirgi muqaddas yig‘in kunidir. Har kungi ishlaringizni qilmanglar.</div>
  <div id="37"><sup><a href="https://www.kitobook.com/compare/book/03/23/37/" title="сравнение переводов, параллельные ссылки">37</a></sup> Men, Egangiz, belgilagan bayramlar shulardir. Ularni nishonlab, muqaddas yig‘inlar o‘tkazinglar. Olovda kuydiriladigan hamma nazrlaringizni — kuydiriladigan qurbonliklarni, don nazrlarni, sharob nazrlarni belgilangan kunlarda Menga keltiringlar.</div>
  <div id="38"><sup><a href="https://www.kitobook.com/compare/book/03/23/38/" title="сравнение переводов, параллельные ссылки">38</a></sup> Bu bayramlarni Menga atab Shabbat kunlardan tashqari nishonlanglar. Bayram kunlari keltiradigan qurbonliklaringiz Menga beradigan ehsonlaringizdan, bergan va’dangizga muvofiq keltiradigan qurbonliklaringizdan va ko‘ngildan chiqarib beradigan nazrlaringizdan tashqari keltirilishi lozim.</div>
  <div id="39"><sup><a href="https://www.kitobook.com/compare/book/03/23/39/" title="сравнение переводов, параллельные ссылки">39</a></sup> Dalangizning hosilini yig‘ib bo‘lganingizdan keyin, yetti kun davomida Menga atab Chayla bayramini nishonlanglar. Bayram yettinchi oyning o‘n beshinchi kunida boshlansin. Bayramning birinchi va sakkizinchi kunlari to‘liq dam olinglar.</div>
  <div id="40"><sup><a href="https://www.kitobook.com/compare/book/03/23/40/" title="сравнение переводов, параллельные ссылки">40</a></sup> Birinchi kuni daraxtlaringizning eng yaxshi mevalarini terib olinglar, palma daraxtining shoxlarini, suv bo‘yida o‘sadigan majnuntolning va boshqa serbarg daraxtlarning novdalarini olib, yetti kun davomida Men, Egangiz Xudoning oldida xursandchilik qilinglar.</div>
  <div id="41"><sup><a href="https://www.kitobook.com/compare/book/03/23/41/" title="сравнение переводов, параллельные ссылки">41</a></sup> Menga atab bu bayramni har yili, yetti kun davomida nishonlanglar. Yilning yettinchi oyida nishonlanadigan bu bayram sizlar uchun avlodlaringiz osha doimiy qonun–qoida bo‘lsin.</div>
  <div id="42"><sup><a href="https://www.kitobook.com/compare/book/03/23/42/" title="сравнение переводов, параллельные ссылки">42</a></sup> Yetti kun davomida chaylalarda yashanglar. Isroil xalqiga mansub bo‘lgan har bir kishi chaylada yashasin.</div>
  <div id="43"><sup><a href="https://www.kitobook.com/compare/book/03/23/43/" title="сравнение переводов, параллельные ссылки">43</a></sup> Toki avlodlaringiz Isroil xalqini Misrdan olib chiqqanimda, chaylalarda yashattirganimni bilishsin. Men Egangiz Xudoman.”</div>
  <div id="44"><sup><a href="https://www.kitobook.com/compare/book/03/23/44/" title="сравнение переводов, параллельные ссылки">44</a></sup> Shunday qilib, Muso Isroil xalqiga Egamizning belgilangan bayramlarini e’lon qildi.</div>
</div>