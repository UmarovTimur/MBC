<div itemprop="articleBody" class="text">
  <div id="1"><sup><a href="https://www.kitobook.com/compare/book/03/05/1/" title="сравнение переводов, параллельные ссылки">1</a></sup> Quyidagi vaziyatlarda gunoh qurbonligi keltirilishi shart: agar orangizdagi biror kishi guvohlik berish uchun mahkamaga chaqirilsa–yu, ko‘rgan yoki bilgan hodisa haqida guvohlik berishdan bosh tortsa, u jazoga tortilsin.</div>
  <div id="2"><sup><a href="https://www.kitobook.com/compare/book/03/05/2/" title="сравнение переводов, параллельные ссылки">2</a></sup> Birontangiz harom narsaga — yovvoyi hayvonning, chorvaning yoki sudralib yuruvchining murdasiga qo‘l tekkizsangizu, harom bo‘lganingizni bilmasangiz, siz baribir aybdor hisoblanasiz.</div>
  <div id="3"><sup><a href="https://www.kitobook.com/compare/book/03/05/3/" title="сравнение переводов, параллельные ссылки">3</a></sup> Bordi–yu, insonning biror nopokligiga qo‘l tekkizsangizu, harom bo‘lganingizni bilmasangiz, qilib qo‘ygan ishingizni anglaganingizdan keyin aybdor hisoblanasiz.</div>
  <div id="4"><sup><a href="https://www.kitobook.com/compare/book/03/05/4/" title="сравнение переводов, параллельные ссылки">4</a></sup> Agar birortangiz bilmay turib, shoshilganingizdan yaxshi yoki yomon niyatda qasam ichib qo‘ysangiz, qilib qo‘ygan ishingizni anglaganingizdan keyin aybdor hisoblanasiz.</div>
  <div id="5"><sup><a href="https://www.kitobook.com/compare/book/03/05/5/" title="сравнение переводов, параллельные ссылки">5</a></sup> Aytilganlarning birortasida o‘zingizni aybdor deb topsangiz, qilgan gunohingizni e’tirof eting.</div>
  <div id="6"><sup><a href="https://www.kitobook.com/compare/book/03/05/6/" title="сравнение переводов, параллельные ссылки">6</a></sup> Qilgan gunohingizning to‘lovi sifatida suruvingizdagi qo‘y yoki echkini Egamizga gunoh qurbonligi qilish uchun olib keling. Ruhoniyqurbonlik qilib, sizni gunohdan poklasin.</div>
  <div id="7"><sup><a href="https://www.kitobook.com/compare/book/03/05/7/" title="сравнение переводов, параллельные ссылки">7</a></sup> Bordi–yu, qo‘yni qurbonlik qilishga qurbingiz yetmasa, gunohingiz to‘lovi sifatida ikkita kaptar yoki ikkita musichani Egamizga olib keling. Qushning bittasi gunoh qurbonligi, ikkinchisi kuydiriladigan qurbonlik qilinsin.</div>
  <div id="8"><sup><a href="https://www.kitobook.com/compare/book/03/05/8/" title="сравнение переводов, параллельные ссылки">8</a></sup> Qushlarni ruhoniyga olib keling. Ruhoniy gunoh qurbonligi uchun olib kelingan birinchi qushni olib, qushning bo‘ynini qayirib sindirsin, lekin boshini uzib tashlamasin.</div>
  <div id="9"><sup><a href="https://www.kitobook.com/compare/book/03/05/9/" title="сравнение переводов, параллельные ссылки">9</a></sup> So‘ng gunoh qurbonligining qonidan qurbongohning yon tomoniga sepsin, qonning qolganini esa qurbongohning yoniga to‘ksin. Bu gunoh qurbonligidir.</div>
  <div id="10"><sup><a href="https://www.kitobook.com/compare/book/03/05/10/" title="сравнение переводов, параллельные ссылки">10</a></sup> Qushning ikkinchisini esa qoidaga binoan kuydiriladigan qurbonlik qilsin. Shu tariqa ruhoniy sizni gunohingizdan poklaydi, qilgan gunohingiz kechiriladi.</div>
  <div id="11"><sup><a href="https://www.kitobook.com/compare/book/03/05/11/" title="сравнение переводов, параллельные ссылки">11</a></sup> Ikkita kaptar yoki ikkita musichani qurbonlik qilishga qurbingiz yetmasa, qilgan gunohingiz uchun to‘rt kosa sifatli unni gunoh nazri uchun olib keling. Unga zaytun moyidan qo‘shmang, ustiga xushbo‘y tutatqidan ham qo‘ymang, zotan bu gunoh uchun keltiriladigan nazrdir.</div>
  <div id="12"><sup><a href="https://www.kitobook.com/compare/book/03/05/12/" title="сравнение переводов, параллельные ссылки">12</a></sup> Nazringizni ruhoniyga olib keling. Ruhoniy unning bir hovuchini olib, Egamizga atab, olovda kuydiriladigan nazrlar bilan birga qurbongoh ustida kuydirsin. Bunday qilish, unning hammasi Xudoga tegishli ekanini bildiradi.</div>
  <div id="13"><sup><a href="https://www.kitobook.com/compare/book/03/05/13/" title="сравнение переводов, параллельные ссылки">13</a></sup> Shu tariqa ruhoniy sizni qilgan har qanday gunohingizdan poklaydi, shunda gunohingiz kechiriladi. Gunoh nazrining ortib qolgan qismi don nazri singari ruhoniyga tegishlidir.</div>
  <div id="14"><sup><a href="https://www.kitobook.com/compare/book/03/05/14/" title="сравнение переводов, параллельные ссылки">14</a></sup> Egamiz Musoga quyidagi qoidalarni berdi:</div>
  <div id="15"><sup><a href="https://www.kitobook.com/compare/book/03/05/15/" title="сравнение переводов, параллельные ссылки">15</a></sup> agar birortangiz bilmagan holda gunoh qilib, ehsonlarga oid ko‘rsatmalarni buzib qo‘ysangiz, ayb qurbonligini keltiring. Ayb qurbonligi sifatida Egamizga nuqsonsiz bir qo‘chqorni yoki qo‘chqorning qiymatiga ko‘ra kumushni olib keling. Bu ayb qurbonligidir.</div>
  <div id="16"><sup><a href="https://www.kitobook.com/compare/book/03/05/16/" title="сравнение переводов, параллельные ссылки">16</a></sup> Ehsonlarga keltirgan zararni qoplash uchun ruhoniyga tovon to‘lang. Buning ustiga ehson qiymatining beshdan bir qismini qo‘shib bering. Ruhoniy qo‘chqorni ayb qurbonligi qilib, sizni gunohingizdan poklaydi, shunda gunohingiz kechiriladi.</div>
  <div id="17"><sup><a href="https://www.kitobook.com/compare/book/03/05/17/" title="сравнение переводов, параллельные ссылки">17</a></sup> Agar birortangiz Egamizning amriga ko‘ra, taqiqlangan biror ishni bilmasdan qilib qo‘yib, gunoh orttirib olsangiz, qilgan ishingizni anglaganingizdan keyin jazoga tortilasiz.</div>
  <div id="18"><sup><a href="https://www.kitobook.com/compare/book/03/05/18/" title="сравнение переводов, параллельные ссылки">18</a></sup> Bunday holda ruhoniyga ayb qurbonligi sifatida nuqsonsiz bir qo‘chqorni yoki qo‘chqorning qiymatiga ko‘ra kumushni olib keling. Ruhoniy sizni gunohingizdan poklaydi, shunda bilmasdan qilib qo‘ygan gunohingiz kechiriladi.</div>
  <div id="19"><sup><a href="https://www.kitobook.com/compare/book/03/05/19/" title="сравнение переводов, параллельные ссылки">19</a></sup> Bu ayb qurbonligidir. Siz haqiqatan ham, Egamizning oldida aybli ish qilib qo‘ygan edingiz.</div>
</div>