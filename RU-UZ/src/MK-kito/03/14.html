<div itemprop="articleBody" class="text">
  <div id="1"><sup><a href="https://www.kitobook.com/compare/book/03/14/1/" title="сравнение переводов, параллельные ссылки">1</a></sup> Egamiz Musoga</div>
  <div id="2"><sup><a href="https://www.kitobook.com/compare/book/03/14/2/" title="сравнение переводов, параллельные ссылки">2</a></sup> xasta odamning poklanish marosimiga oid quyidagi qoidalarni berdi: teri kasalligidan forig‘ bo‘lgan odamni ruhoniyning oldiga olib keling.</div>
  <div id="3"><sup><a href="https://www.kitobook.com/compare/book/03/14/3/" title="сравнение переводов, параллельные ссылки">3</a></sup> Ruhoniy uni qarorgohdan tashqarida ko‘rsin. Agar o‘sha odam haqiqatan ham qasalligidan forig‘ bo‘lgan bo‘lsa,</div>
  <div id="4"><sup><a href="https://www.kitobook.com/compare/book/03/14/4/" title="сравнение переводов, параллельные ссылки">4</a></sup> ruhoniy uni poklash uchun ikkita halol tirik qushni, sadr yog‘ochini, qirmizi ipni va issop o‘tining bir tutamini keltirsin.</div>
  <div id="5"><sup><a href="https://www.kitobook.com/compare/book/03/14/5/" title="сравнение переводов, параллельные ссылки">5</a></sup> Ruhoniyning amriga binoan qushlarning bittasi yangi buloq suvi solingan sopol idish ustida bo‘g‘izlansin.</div>
  <div id="6"><sup><a href="https://www.kitobook.com/compare/book/03/14/6/" title="сравнение переводов, параллельные ссылки">6</a></sup> So‘ng ruhoniy tirik qushni, sadr yog‘ochini, qirmizi ipni va issopni olib, buloq suvi ustida bo‘g‘izlangan qushning qoniga botirsin.</div>
  <div id="7"><sup><a href="https://www.kitobook.com/compare/book/03/14/7/" title="сравнение переводов, параллельные ссылки">7</a></sup> Keyin qonni teri kasalligidan poklanadigan odamning ustiga yetti marta sepsin. Ruhoniy o‘sha odamni pok, deb e’lon qilsin va tirik qushni dalaga qo‘yib yuborsin.</div>
  <div id="8"><sup><a href="https://www.kitobook.com/compare/book/03/14/8/" title="сравнение переводов, параллельные ссылки">8</a></sup> Poklanadigan odam kiyimlarini yuvsin. Hamma sochini qirib tashab, yuvinsin, shunda u pok bo‘ladi. Shundan keyin u qarorgohga kirsin, lekin yetti kun davomida chodirining tashqarisida yashasin.</div>
  <div id="9"><sup><a href="https://www.kitobook.com/compare/book/03/14/9/" title="сравнение переводов, параллельные ссылки">9</a></sup> Yettinchi kuni u yana sochini, soqolini, qoshlarini va hamma tuklarini qirsin. So‘ng kiyimlarini yuvib, o‘zi ham yuvinsin, shunda u pok bo‘ladi.</div>
  <div id="10"><sup><a href="https://www.kitobook.com/compare/book/03/14/10/" title="сравнение переводов, параллельные ссылки">10</a></sup> Sakkizinchi kuni u ikkita nuqsonsiz qo‘chqor qo‘zini va bitta bir yoshli nuqsonsiz urg‘ochi qo‘zini, don nazri sifatida zaytun moyi qo‘shilgan o‘n ikki kosa sifatli unni va bir kosa zaytunmoyini olib kelsin.</div>
  <div id="11"><sup><a href="https://www.kitobook.com/compare/book/03/14/11/" title="сравнение переводов, параллельные ссылки">11</a></sup> Poklanish marosimini olib borayotgan ruhoniy poklanadigan odamni va uning olib kelgan qurbonligu nazrlariniEgamizning oldiga, Uchrashuv chodiri kiraverishiga qo‘ysin.</div>
  <div id="12"><sup><a href="https://www.kitobook.com/compare/book/03/14/12/" title="сравнение переводов, параллельные ссылки">12</a></sup> So‘ng qo‘zining bittasini bir kosa zaytun moyi bilan birga ayb qurbonligi sifatida keltirsin. O‘sha narsalarni Egamizga bag‘ishlaganini ko‘rsatib, yuqoriga ko‘tarsin.</div>
  <div id="13"><sup><a href="https://www.kitobook.com/compare/book/03/14/13/" title="сравнение переводов, параллельные ссылки">13</a></sup> U qo‘zini muqaddas joyda, gunoh qurbonligi va kuydiriladigan qurbonlik bo‘g‘izlanadigan joyda so‘ysin. Ayb qurbonligi gunoh qurbonligi singari ruhoniyga tegishlidir. Bu qurbonlik nihoyatda muqaddasdir.</div>
  <div id="14"><sup><a href="https://www.kitobook.com/compare/book/03/14/14/" title="сравнение переводов, параллельные ссылки">14</a></sup> Ruhoniy ayb qurbonligining qonidan olib, poklanayotgan odamning o‘ng qulog‘i solinchagiga, o‘ng qo‘lining bosh barmog‘iga va o‘ng oyog‘ining bosh barmog‘iga surtsin.</div>
  <div id="15"><sup><a href="https://www.kitobook.com/compare/book/03/14/15/" title="сравнение переводов, параллельные ссылки">15</a></sup> So‘ng kosadagi zaytun moyidan olib, o‘z qo‘lining chap kaftiga quysin.</div>
  <div id="16"><sup><a href="https://www.kitobook.com/compare/book/03/14/16/" title="сравнение переводов, параллельные ссылки">16</a></sup> O‘ng qo‘lining barmog‘ini chap kaftidagi zaytun moyiga botirib, yetti marta Egamizning oldida sepsin.</div>
  <div id="17"><sup><a href="https://www.kitobook.com/compare/book/03/14/17/" title="сравнение переводов, параллельные ссылки">17</a></sup> Chap kaftida qolgan zaytun moyidan poklanayotgan odamning o‘ng qulog‘i solinchagiga, o‘ng qo‘li bosh barmog‘iga va o‘ng oyog‘i bosh barmog‘iga — ayb qurbonligining qoni surtilgan joyga surtsin.</div>
  <div id="18"><sup><a href="https://www.kitobook.com/compare/book/03/14/18/" title="сравнение переводов, параллельные ссылки">18</a></sup> Ortib qolgan moyni esa poklanayotgan odamning boshiga surtsin. Shu yo‘sin, ruhoniy poklanish marosimini o‘tkazsin.</div>
  <div id="19"><sup><a href="https://www.kitobook.com/compare/book/03/14/19/" title="сравнение переводов, параллельные ссылки">19</a></sup> Keyin ruhoniy gunoh qurbonligini keltirib, poklanish marosimini o‘tkazsin. U kuydiriladigan qurbonlikni so‘yib,</div>
  <div id="20"><sup><a href="https://www.kitobook.com/compare/book/03/14/20/" title="сравнение переводов, параллельные ссылки">20</a></sup> don nazri bilan birga qurbongoh ustida kuydirsin. Ruhoniy shu yo‘sin poklanish marosimini o‘tkazsin, shunda kasallikdan forig‘ bo‘lgan odam pok bo‘ladi.</div>
  <div id="21"><sup><a href="https://www.kitobook.com/compare/book/03/14/21/" title="сравнение переводов, параллельные ссылки">21</a></sup> Bordi–yu, u odam kambag‘al bo‘lib, bularni qurbonlik qilishiga qurbi yetmasa, u poklanishi uchun yuqoriga ko‘tariladigan ayb qurbonligi sifatida bitta qo‘chqor qo‘zini, don nazri uchun zaytun moyi qo‘shilgan to‘rt kosa sifatli unni va bir kosa zaytun moyini olib kelsin.</div>
  <div id="22"><sup><a href="https://www.kitobook.com/compare/book/03/14/22/" title="сравнение переводов, параллельные ссылки">22</a></sup> Bulardan tashqari, imkoniyatiga ko‘ra ikkita kaptarni yoki ikkita musichani olib kelsin. Biri gunoh qurbonligi, ikkinchisi kuydiriladigan qurbonlik uchundir.</div>
  <div id="23"><sup><a href="https://www.kitobook.com/compare/book/03/14/23/" title="сравнение переводов, параллельные ссылки">23</a></sup> U bu narsalarni sakkizinchi kuni poklanish uchun Uchrashuv chodiri kiraverishiga, Egamizning oldiga olib kelib, ruhoniyga bersin.</div>
  <div id="24"><sup><a href="https://www.kitobook.com/compare/book/03/14/24/" title="сравнение переводов, параллельные ссылки">24</a></sup> Ruhoniy ayb qurbonligi uchun keltirilgan qo‘zini va bir kosa zaytun moyini olib, Egamizga bag‘ishlaganini ko‘rsatish uchun Egamizning oldida yuqoriga ko‘tarsin.</div>
  <div id="25"><sup><a href="https://www.kitobook.com/compare/book/03/14/25/" title="сравнение переводов, параллельные ссылки">25</a></sup> So‘ng qo‘zini so‘ysin, qonidan olib, poklanayotgan odamning o‘ng qulog‘i solinchagiga, o‘ng qo‘lining bosh barmog‘iga va o‘ng oyog‘ining bosh barmog‘iga surtsin.</div>
  <div id="26"><sup><a href="https://www.kitobook.com/compare/book/03/14/26/" title="сравнение переводов, параллельные ссылки">26</a></sup> Keyin ruhoniy chap qo‘lining kaftiga zaytun moyidan quysin.</div>
  <div id="27"><sup><a href="https://www.kitobook.com/compare/book/03/14/27/" title="сравнение переводов, параллельные ссылки">27</a></sup> O‘ng qo‘lining barmog‘i bilan o‘sha moyni yetti marta Egamizning oldida sepsin.</div>
  <div id="28"><sup><a href="https://www.kitobook.com/compare/book/03/14/28/" title="сравнение переводов, параллельные ссылки">28</a></sup> So‘ng qo‘lidagi moydan poklanayotgan odamning o‘ng qulog‘i solinchagiga, o‘ng qo‘lining bosh barmog‘iga va o‘ng oyog‘ining bosh barmog‘iga — ayb qurbonligining qoni surtilgan joyga surtsin.</div>
  <div id="29"><sup><a href="https://www.kitobook.com/compare/book/03/14/29/" title="сравнение переводов, параллельные ссылки">29</a></sup> Qo‘lidagi ortib qolgan moyni poklanayotgan odamning boshiga surtsin. Shu yo‘l bilan ruhoniy poklanish marosimini o‘tkazsin.</div>
  <div id="30"><sup><a href="https://www.kitobook.com/compare/book/03/14/30/" title="сравнение переводов, параллельные ссылки">30</a></sup> So‘ng ruhoniy kaptarlarni yoki musichalarni qurbon qilsin.</div>
  <div id="31"><sup><a href="https://www.kitobook.com/compare/book/03/14/31/" title="сравнение переводов, параллельные ссылки">31</a></sup> Bittasini gunoh qurbonligi, ikkinchisini kuydiriladigan qurbonlik qilib, don nazri bilan birga keltirsin. Shunday qilib, ruhoniy poklanish marosimini o‘tkazsin.</div>
  <div id="32"><sup><a href="https://www.kitobook.com/compare/book/03/14/32/" title="сравнение переводов, параллельные ссылки">32</a></sup> Bu qoidalar teri kasalligidan forig‘ bo‘lgan, lekin poklanish marosimi uchun kerakli qurbonliklarni keltirishga qurbi yetmagan odam uchundir.</div>
  <div id="33"><sup><a href="https://www.kitobook.com/compare/book/03/14/33/" title="сравнение переводов, параллельные ссылки">33</a></sup> Muso bilan Horunga Egamiz</div>
  <div id="34"><sup><a href="https://www.kitobook.com/compare/book/03/14/34/" title="сравнение переводов, параллельные ссылки">34</a></sup> mog‘or bosgan uylarga oid quyidagi qonunlarni berdi: Egamiz sizlarga mulk qilib beradigan Kan’on yurtiga borganingizdan keyin sizlarga qarashli yurtdagi uyni mog‘or bostirishi mumkin.</div>
  <div id="35"><sup><a href="https://www.kitobook.com/compare/book/03/14/35/" title="сравнение переводов, параллельные ссылки">35</a></sup> Shunda xonadon sohibi ruhoniyning oldiga borib: “Uyimni mog‘or bosganga o‘xshaydi”, — deb aytsin.</div>
  <div id="36"><sup><a href="https://www.kitobook.com/compare/book/03/14/36/" title="сравнение переводов, параллельные ссылки">36</a></sup> Uydagi narsalar harom deb e’lon qilinmasligi uchun, ruhoniy mog‘orni ko‘rishga kirishdan oldin, uydagi hamma narsalarni chiqartirishni buyursin. Shundan so‘ng uyni ko‘zdan kechirish uchun ichkariga kirib,</div>
  <div id="37"><sup><a href="https://www.kitobook.com/compare/book/03/14/37/" title="сравнение переводов, параллельные ссылки">37</a></sup> mog‘or bosgan devorlarni ko‘rsin. Agar mog‘orning ko‘kimtir yoki qizg‘ish dog‘lari bo‘lib, devorga chuqur botib kirgan bo‘lsa,</div>
  <div id="38"><sup><a href="https://www.kitobook.com/compare/book/03/14/38/" title="сравнение переводов, параллельные ссылки">38</a></sup> ruhoniy tashqariga chiqib, uyni yetti kunga berkitib qo‘ysin.</div>
  <div id="39"><sup><a href="https://www.kitobook.com/compare/book/03/14/39/" title="сравнение переводов, параллельные ссылки">39</a></sup> Yettinchi kuni ruhoniy qaytib kelib, uyni yana ko‘rsin. Agar mog‘or devorga yoyilib ketgan bo‘lsa,</div>
  <div id="40"><sup><a href="https://www.kitobook.com/compare/book/03/14/40/" title="сравнение переводов, параллельные ссылки">40</a></sup> ruhoniy mog‘or yoyilgan devordagi toshlarni ko‘chirtirib, shahar tashqarisidagi harom joyga olib borib tashlashni buyursin.</div>
  <div id="41"><sup><a href="https://www.kitobook.com/compare/book/03/14/41/" title="сравнение переводов, параллельные ссылки">41</a></sup> So‘ng uy ichkarisidagi devorlarning suvog‘ini ko‘chirtirib, shahar tashqarisidagi harom joyga chiqartirib tashlatsin.</div>
  <div id="42"><sup><a href="https://www.kitobook.com/compare/book/03/14/42/" title="сравнение переводов, параллельные ссылки">42</a></sup> Ko‘chirib olingan toshlar o‘rniga boshqa toshlar qo‘ydirib, uyning ichini yangidan suvoq qildirsin.</div>
  <div id="43"><sup><a href="https://www.kitobook.com/compare/book/03/14/43/" title="сравнение переводов, параллельные ссылки">43</a></sup> Agar shundan keyin ham uyni mog‘or bossa,</div>
  <div id="44"><sup><a href="https://www.kitobook.com/compare/book/03/14/44/" title="сравнение переводов, параллельные ссылки">44</a></sup> ruhoniy kelib uyni ko‘rsin. Mog‘or devorlarga yoyilgan bo‘lsa, bu yoyiladigan zamburug‘dir. Uy harom hisoblanadi.</div>
  <div id="45"><sup><a href="https://www.kitobook.com/compare/book/03/14/45/" title="сравнение переводов, параллельные ссылки">45</a></sup> Uy buzib tashlansin, uning tosh, yog‘och va suvog‘ini shahar tashqarisidagi harom joyga olib chiqib tashlashsin.</div>
  <div id="46"><sup><a href="https://www.kitobook.com/compare/book/03/14/46/" title="сравнение переводов, параллельные ссылки">46</a></sup> Uy yopiq paytida u yerga kirgan har qanday odam kechgacha harom hisoblanadi.</div>
  <div id="47"><sup><a href="https://www.kitobook.com/compare/book/03/14/47/" title="сравнение переводов, параллельные ссылки">47</a></sup> O‘sha uyda uxlagan yoki u yerda ovqatlangan har qanday odam kiyimlarini yuvsin.</div>
  <div id="48"><sup><a href="https://www.kitobook.com/compare/book/03/14/48/" title="сравнение переводов, параллельные ссылки">48</a></sup> Bordi–yu, uy yangidan suvoq qilingandan keyin ruhoniy kelib, uyni ko‘rganda devorlarni mog‘or bosmagan bo‘lsa, ruhoniy uyni pok deb e’lon qilsin. Mog‘or yo‘q bo‘lgan bo‘ladi.</div>
  <div id="49"><sup><a href="https://www.kitobook.com/compare/book/03/14/49/" title="сравнение переводов, параллельные ссылки">49</a></sup> Uyni poklash uchun ruhoniy ikkita qushni, sadr yog‘ochini, qirimizi ipni va issop o‘tining bir tutamini olsin.</div>
  <div id="50"><sup><a href="https://www.kitobook.com/compare/book/03/14/50/" title="сравнение переводов, параллельные ссылки">50</a></sup> Qushning birini sopol idishdagi yangi buloq suv ustida so‘ysin.</div>
  <div id="51"><sup><a href="https://www.kitobook.com/compare/book/03/14/51/" title="сравнение переводов, параллельные ссылки">51</a></sup> So‘ng sadr yog‘ochini, issopning tutamini, qirmizi ipni va tirik qushni olib, ularni buloq suvi ustida bo‘g‘izlangan qushning qoniga botirsin–da, uyga yetti marta sepsin.</div>
  <div id="52"><sup><a href="https://www.kitobook.com/compare/book/03/14/52/" title="сравнение переводов, параллельные ссылки">52</a></sup> Shu yo‘l bilan uyni poklagandan keyin,</div>
  <div id="53"><sup><a href="https://www.kitobook.com/compare/book/03/14/53/" title="сравнение переводов, параллельные ссылки">53</a></sup> tirik qushni shahar chekkasiga olib chiqib, dalaga qo‘yib yuborsin. Shu tariqa ruhoniy uy uchun poklash marosimini o‘tkazsin, shunda uy pok bo‘ladi.</div>
  <div id="54"><sup><a href="https://www.kitobook.com/compare/book/03/14/54/" title="сравнение переводов, параллельные ссылки">54</a></sup> Teri kasalligiga va yoyiladigan zamburug‘larga oid qoidalar shudir. Bu qoidalar teridagi qichitmaning,</div>
  <div id="55"><sup><a href="https://www.kitobook.com/compare/book/03/14/55/" title="сравнение переводов, параллельные ссылки">55</a></sup> uy va kiyimlardagi mog‘orlarning, teridagi shish, toshma yoki dog‘larning</div>
  <div id="56"><sup><a href="https://www.kitobook.com/compare/book/03/14/56/" title="сравнение переводов, параллельные ссылки">56</a></sup> halol yoki harom ekanligini bilish uchun xizmat qiladi. Xullas, teri kasalligi va yoyiladigan zamburug‘larga oid qoidalar shulardan iborat.</div>
</div>