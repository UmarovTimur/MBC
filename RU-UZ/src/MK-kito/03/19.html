<div itemprop="articleBody" class="text">
  <div id="1"><sup><a href="https://www.kitobook.com/compare/book/03/19/1/" title="сравнение переводов, параллельные ссылки">1</a></sup> gamiz Muso orqali</div>
  <div id="2"><sup><a href="https://www.kitobook.com/compare/book/03/19/2/" title="сравнение переводов, параллельные ссылки">2</a></sup> butun Isroil jamoasiga shunday dedi: “Muqaddas bo‘linglar, chunki Men, Egangiz Xudo, muqaddasman.</div>
  <div id="3"><sup><a href="https://www.kitobook.com/compare/book/03/19/3/" title="сравнение переводов, параллельные ссылки">3</a></sup> Har biringiz ota– onangizni hurmat qiling. Shabbat kunlarimga rioya qiling. Zotan Men Egangiz Xudoman.</div>
  <div id="4"><sup><a href="https://www.kitobook.com/compare/book/03/19/4/" title="сравнение переводов, параллельные ссылки">4</a></sup> Butlarga sajda qilmang, o‘zlaringiz uchun butlar yasamang. Men Egangiz Xudoman.”</div>
  <div id="5"><sup><a href="https://www.kitobook.com/compare/book/03/19/5/" title="сравнение переводов, параллельные ссылки">5</a></sup> Tinchlik qurbonligini Menga keltirganingizda qoidalarga rioya qiling, toki qurbonligingiz qabul bo‘lsin.</div>
  <div id="6"><sup><a href="https://www.kitobook.com/compare/book/03/19/6/" title="сравнение переводов, параллельные ссылки">6</a></sup> Qurbonlikning go‘shtini qurbonlik qilingan kuni yoki ertasi kuni tanovul qiling. Uchinchi kuni ortib qolgan go‘shtni kuydiring.</div>
  <div id="7"><sup><a href="https://www.kitobook.com/compare/book/03/19/7/" title="сравнение переводов, параллельные ссылки">7</a></sup> Bordi–yu, qurbonlikning go‘shti uchinchi kuni yeyilsa, qurbonligingiz bulg‘angan hisoblanib, qabulga o‘tmaydi.</div>
  <div id="8"><sup><a href="https://www.kitobook.com/compare/book/03/19/8/" title="сравнение переводов, параллельные ссылки">8</a></sup> Undan yegan har bir odam Mening muqaddas deb bilgan narsamni bulg‘agani uchun, jazoga tortilsin. Bunday odam xalq orasidan yo‘q qilinsin.</div>
  <div id="9"><sup><a href="https://www.kitobook.com/compare/book/03/19/9/" title="сравнение переводов, параллельные ссылки">9</a></sup> Dalangiz hosilini o‘rganingizda dalaning eng chetidagi bug‘doyni o‘rmang, yerga tushib qolgan bug‘doy boshoqlarini ham termang.</div>
  <div id="10"><sup><a href="https://www.kitobook.com/compare/book/03/19/10/" title="сравнение переводов, параллельные ссылки">10</a></sup> Uzumzoringiz hosilini yiqqaningizdan keyin, toklarda qolib ketgan va yerga tushib qolgan uzum boshlarini yig‘ib olmang. Ularni kambag‘al va musofirlarga qoldiring. Men Egangiz Xudoman.</div>
  <div id="11"><sup><a href="https://www.kitobook.com/compare/book/03/19/11/" title="сравнение переводов, параллельные ссылки">11</a></sup> O‘g‘irlik qilmang, aldamang, birovga yolg‘on gapirmang.</div>
  <div id="12"><sup><a href="https://www.kitobook.com/compare/book/03/19/12/" title="сравнение переводов, параллельные ссылки">12</a></sup> Mening nomim bilan yolg‘ondakam ont ichmang. Shu orqali Men, Xudoyingizni badnom qilmang. Men Egangizman.</div>
  <div id="13"><sup><a href="https://www.kitobook.com/compare/book/03/19/13/" title="сравнение переводов, параллельные ссылки">13</a></sup> Qo‘shningizni tovlamang, uni talamang. Mardikorning haqini ertalabgacha olib qolmang.</div>
  <div id="14"><sup><a href="https://www.kitobook.com/compare/book/03/19/14/" title="сравнение переводов, параллельные ссылки">14</a></sup> Kar odamni qarg‘amang. Ko‘r odamning yo‘liga to‘siq qo‘ymang. Men, Xudoyingizdan qo‘rqing. Men Egangizman.</div>
  <div id="15"><sup><a href="https://www.kitobook.com/compare/book/03/19/15/" title="сравнение переводов, параллельные ссылки">15</a></sup> Hukm chiqarganda haqsizlik qilmang. Faqirning yonini bosmang, obro‘li odamning ham ko‘ngliga qarab ish tutmang. Qo‘shningizni adolat bilan hukm qiling.</div>
  <div id="16"><sup><a href="https://www.kitobook.com/compare/book/03/19/16/" title="сравнение переводов, параллельные ссылки">16</a></sup> Odamlar orasida qo‘shningizni g‘iybat qilib, uning jonini xavf ostiga qo‘ymang. Men Egangizman.</div>
  <div id="17"><sup><a href="https://www.kitobook.com/compare/book/03/19/17/" title="сравнение переводов, параллельные ссылки">17</a></sup> Dilingizda birodaringizga qarshi gina qilmang. Qo‘shningizning aybini ochiq yuziga soling, shunda siz uning aybi uchun jazoga tortilmaysiz.</div>
  <div id="18"><sup><a href="https://www.kitobook.com/compare/book/03/19/18/" title="сравнение переводов, параллельные ссылки">18</a></sup> Qasos olmang, yurtdoshingizga qarshi kek saqlamang. Aksincha, o‘zgani o‘zingizni sevganday seving. Men Egangizman.</div>
  <div id="19"><sup><a href="https://www.kitobook.com/compare/book/03/19/19/" title="сравнение переводов, параллельные ссылки">19</a></sup> Qonun–qoidalarimga rioya qiling. Molingizni boshqa turdagi hayvonlar bilan chatishtirmang. Dalangizga ikki xil urug‘ sepmang. Ustingizga ikki xil ipdan to‘qilgan kiyimni kiymang.</div>
  <div id="20"><sup><a href="https://www.kitobook.com/compare/book/03/19/20/" title="сравнение переводов, параллельные ссылки">20</a></sup> Agar erkak kishi boshqa birovga unashtirib qo‘yilgan cho‘ri bilan yotsa, u keltirgan zararni to‘lashi lozim. Cho‘ri hali ozodlikka chiqarilmagani uchun, ularga o‘lim jazosi berilmasin.</div>
  <div id="21"><sup><a href="https://www.kitobook.com/compare/book/03/19/21/" title="сравнение переводов, параллельные ссылки">21</a></sup> Erkak ayb qurbonligi sifatida bir qo‘chqorni Uchrashuv chodiri kiraverishiga olib kelib, Menga taqdim qilsin.</div>
  <div id="22"><sup><a href="https://www.kitobook.com/compare/book/03/19/22/" title="сравнение переводов, параллельные ссылки">22</a></sup> Ruhoniy qo‘chqorni ayb qurbonligi qilib, o‘sha odamni Mening oldimda gunohidan poklasin. Shunda uning qilgan gunohi kechiriladi.</div>
  <div id="23"><sup><a href="https://www.kitobook.com/compare/book/03/19/23/" title="сравнение переводов, параллельные ссылки">23</a></sup> Sizlar Kan’on yurtiga kirib, turli xil mevali daraxtlar ekkaningizdan keyin, uch yil davomida ularning mevasidan yemang. Ularni yeyish man etilsin.</div>
  <div id="24"><sup><a href="https://www.kitobook.com/compare/book/03/19/24/" title="сравнение переводов, параллельные ссылки">24</a></sup> To‘rtinchi yili hamma mevalar shukrona nazri sifatida Menga bag‘ishlansin.</div>
  <div id="25"><sup><a href="https://www.kitobook.com/compare/book/03/19/25/" title="сравнение переводов, параллельные ссылки">25</a></sup> Beshinchi yili esa mevalarini yeyishingiz mumkin. Shunday qilsangiz, daraxtlaringiz serhosil bo‘ladi. Men Egangiz Xudoman.</div>
  <div id="26"><sup><a href="https://www.kitobook.com/compare/book/03/19/26/" title="сравнение переводов, параллельные ссылки">26</a></sup> Qoni chiqarilmagan go‘shtni yemang. Ta’birchilarga e’tiqod qilmang, fol ochtirmang.</div>
  <div id="27"><sup><a href="https://www.kitobook.com/compare/book/03/19/27/" title="сравнение переводов, параллельные ссылки">27</a></sup> Chakkangizdagi sochlaringizni qirmang, soqolingizning uchini qirqmang.</div>
  <div id="28"><sup><a href="https://www.kitobook.com/compare/book/03/19/28/" title="сравнение переводов, параллельные ссылки">28</a></sup> Aza tutganingizda marhum uchun badaningizni kesmang, teringizni teshib sur’at solmang. Zero, Men Egangizman.</div>
  <div id="29"><sup><a href="https://www.kitobook.com/compare/book/03/19/29/" title="сравнение переводов, параллельные ссылки">29</a></sup> Qizingizni fohishalik qilishiga undab, uni bulg‘amang. Toki yurt zinoga botmasin, buzuqlik avj olmasin.</div>
  <div id="30"><sup><a href="https://www.kitobook.com/compare/book/03/19/30/" title="сравнение переводов, параллельные ссылки">30</a></sup> Mening Shabbat kunlarimga rioya qiling, muqaddas makonimni izzat eting. Men Egangizman.</div>
  <div id="31"><sup><a href="https://www.kitobook.com/compare/book/03/19/31/" title="сравнение переводов, параллельные ссылки">31</a></sup> Arvoh chaqiruvchilarning oldiga bormang, folbinlarga maslahat solmang. Ular tufayli o‘zingizni bulg‘amang. Men Egangiz Xudoman.</div>
  <div id="32"><sup><a href="https://www.kitobook.com/compare/book/03/19/32/" title="сравнение переводов, параллельные ссылки">32</a></sup> Mo‘ysafidni ko‘rganingizda o‘rningizdan turing, qariyaning hurmatini joyiga qo‘ying. Men, Xudoyingizdan qo‘rqing. Men Egangizman.</div>
  <div id="33"><sup><a href="https://www.kitobook.com/compare/book/03/19/33/" title="сравнение переводов, параллельные ссылки">33</a></sup> Yurtingizda yashab yurgan musofirga zulm qilmang.</div>
  <div id="34"><sup><a href="https://www.kitobook.com/compare/book/03/19/34/" title="сравнение переводов, параллельные ссылки">34</a></sup> Unga o‘z yurtdoshingizday qarang. Musofirni o‘zingizni sevganday seving, chunki sizlar ham Misr yurtida musofir edingizlar. Men Egangiz Xudoman.</div>
  <div id="35"><sup><a href="https://www.kitobook.com/compare/book/03/19/35/" title="сравнение переводов, параллельные ссылки">35</a></sup> Uzunlikni, og‘irlikni va miqdorni o‘lchaganda g‘irromlik qilmang.</div>
  <div id="36"><sup><a href="https://www.kitobook.com/compare/book/03/19/36/" title="сравнение переводов, параллельные ссылки">36</a></sup> Tarozingiz, qadoq toshlaringiz, o‘lchov tog‘orayu kosalaringiz to‘g‘ri bo‘lsin. Sizlarni Misr yurtidan olib chiqqan Egangiz Xudoman.</div>
  <div id="37"><sup><a href="https://www.kitobook.com/compare/book/03/19/37/" title="сравнение переводов, параллельные ссылки">37</a></sup> Qonun–qoidalarimning hammasini bitta qoldirmay bajaringlar. Men Egangizman.”</div>
</div>