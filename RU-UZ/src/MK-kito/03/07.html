<div itemprop="articleBody" class="text">
  <div id="1"><sup><a href="https://www.kitobook.com/compare/book/03/07/1/" title="сравнение переводов, параллельные ссылки">1</a></sup> Ayb qurbonligi g‘oyat muqaddasdir. Uni keltirganda quyidagi qoidaga rioya qilinsin:</div>
  <div id="2"><sup><a href="https://www.kitobook.com/compare/book/03/07/2/" title="сравнение переводов, параллельные ссылки">2</a></sup> ayb qurbonligi uchun keltiriladigan jonivorni kuydiriladigan qurbonlik bo‘g‘izlanadigan joyda so‘yishsin. Uning qonini qurbongohning to‘rtta yon tomoniga sepib chiqishsin.</div>
  <div id="3"><sup><a href="https://www.kitobook.com/compare/book/03/07/3/" title="сравнение переводов, параллельные ссылки">3</a></sup> Jonivorning hamma yog‘i keltirilsin: dumbasi, ichak–chovoqlarini qoplab turgan yog‘lari,</div>
  <div id="4"><sup><a href="https://www.kitobook.com/compare/book/03/07/4/" title="сравнение переводов, параллельные ссылки">4</a></sup> ikkala buyragi, buyrak atrofidagi yog‘lari va jigarning a’lo qismi. Jigarning a’lo qismi buyraklar bilan birga ajratib olinsin.</div>
  <div id="5"><sup><a href="https://www.kitobook.com/compare/book/03/07/5/" title="сравнение переводов, параллельные ссылки">5</a></sup> Ruhoniy bularni olovda kuydirib, Egamizganazr qilsin. Bu ayb qurbonligidir.</div>
  <div id="6"><sup><a href="https://www.kitobook.com/compare/book/03/07/6/" title="сравнение переводов, параллельные ссылки">6</a></sup> Ruhoniylar urug‘iga mansub bo‘lgan har bir erkak zoti qurbonlikni tanovul qilsa bo‘ladi. Uni muqaddas joyda tanovul qilishsin, chunki bu qurbonlik g‘oyat muqaddasdir.</div>
  <div id="7"><sup><a href="https://www.kitobook.com/compare/book/03/07/7/" title="сравнение переводов, параллельные ссылки">7</a></sup> Ayb qurbonligi uchun ham, gunoh qurbonligi uchun ham qoida bir: qurbonlikning go‘shti gunohdan poklash marosimini olib borgan ruhoniyga tegishli bo‘lsin.</div>
  <div id="8"><sup><a href="https://www.kitobook.com/compare/book/03/07/8/" title="сравнение переводов, параллельные ссылки">8</a></sup> Birovning kuydiriladigan qurbonligini keltirgan ruhoniy o‘ziga qurbonlikning terisini olsin.</div>
  <div id="9"><sup><a href="https://www.kitobook.com/compare/book/03/07/9/" title="сравнение переводов, параллельные ссылки">9</a></sup> Tandirda yopilgan, qozonda yoki tovada tayyorlangan har qanday don nazri ham, uni keltirgan ruhoniyga tegishli bo‘lsin.</div>
  <div id="10"><sup><a href="https://www.kitobook.com/compare/book/03/07/10/" title="сравнение переводов, параллельные ссылки">10</a></sup> Lekin boshqa turdagi don nazrlari, zaytun moyi aralashtirilgan yoki aralashtirilmaganidan qat’iy nazar, Horunning hamma o‘g‘illariga birday tegishli bo‘lsin.</div>
  <div id="11"><sup><a href="https://www.kitobook.com/compare/book/03/07/11/" title="сравнение переводов, параллельные ссылки">11</a></sup> Egamizgatinchlik qurbonligini keltirganingizda quyidagi qoidaga rioya qiling:</div>
  <div id="12"><sup><a href="https://www.kitobook.com/compare/book/03/07/12/" title="сравнение переводов, параллельные ссылки">12</a></sup> agar qurbonlikni shukrona aytish uchun keltirayotgan bo‘lsangiz, qurbonlik bilan birga zaytunmoyi aralashtirilgan xamirturushsiz nonlarni, zaytun moyi surtilgan xamirturushsiz chalpaklarni hamda sifatli un va zaytun moyidan qorib tayyorlangan kulchalarni keltiring.</div>
  <div id="13"><sup><a href="https://www.kitobook.com/compare/book/03/07/13/" title="сравнение переводов, параллельные ссылки">13</a></sup> Shukrona qurbonligi qatorida xamirturushli nonlarni ham olib keling.</div>
  <div id="14"><sup><a href="https://www.kitobook.com/compare/book/03/07/14/" title="сравнение переводов, параллельные ссылки">14</a></sup> Nonlarning har bir turidan bittasini Egamizga hadya sifatida taqdim qiling. Bu nonlar tinchlik qonini qurbongohga sepgan ruhoniyniki bo‘lsin.</div>
  <div id="15"><sup><a href="https://www.kitobook.com/compare/book/03/07/15/" title="сравнение переводов, параллельные ссылки">15</a></sup> Shukrona aytish uchun keltirilgan tinchlik qurbonligining go‘shtini o‘sha kuniyoq tanovul qiling. Qurbonlik go‘shtidan ertalabgacha qoldirmang.</div>
  <div id="16"><sup><a href="https://www.kitobook.com/compare/book/03/07/16/" title="сравнение переводов, параллельные ссылки">16</a></sup> Bordi–yu, qurbonlikni ichgan ontingiz bo‘yicha keltirsangiz, yoki ko‘ngildan chiqarib bersangiz, go‘shtini qurbonlik qilgan kuningiz va qolganini ikkinchi kuni ham yesangiz bo‘ladi.</div>
  <div id="17"><sup><a href="https://www.kitobook.com/compare/book/03/07/17/" title="сравнение переводов, параллельные ссылки">17</a></sup> Uchinchi kuni esa qurbonlikning qolgan hamma go‘shtini kuydirib tashlang.</div>
  <div id="18"><sup><a href="https://www.kitobook.com/compare/book/03/07/18/" title="сравнение переводов, параллельные ссылки">18</a></sup> Agar qilgan tinchlik qurbonligingizning go‘shti uchinchi kuni tanovul qilinsa, qurbonligingiz qabul bo‘lmaydi va hisobingizga o‘tmaydi. Qurbonligingiz bulg‘angan hisoblanib, uning go‘shtidan yegan odam jazoga tortiladi.</div>
  <div id="19"><sup><a href="https://www.kitobook.com/compare/book/03/07/19/" title="сравнение переводов, параллельные ссылки">19</a></sup> Har qanday nopok narsaga tekkan qurbonlik go‘shti yeyilmasin. Uni kuydirib tashlang. Go‘shtning qolganini esa har bir pok odam tanovul qilishi mumkin.</div>
  <div id="20"><sup><a href="https://www.kitobook.com/compare/book/03/07/20/" title="сравнение переводов, параллельные ссылки">20</a></sup> Bordi–yu, biror odam harom bo‘la turib, Egamizga keltirilgan tinchlik qurbonligining go‘shtidan yesa, o‘z xalqi orasidan yo‘q qilinsin.</div>
  <div id="21"><sup><a href="https://www.kitobook.com/compare/book/03/07/21/" title="сравнение переводов, параллельные ссылки">21</a></sup> Agar birortangiz odamning nopokligiga, harom xayvonga yoki har qanday jirkanch jonzotga tegib, Egamizning tinchlik qurbonligi go‘shtidan tanovul qilsangiz, xalqingiz orasidan yo‘q qilinasiz.</div>
  <div id="22"><sup><a href="https://www.kitobook.com/compare/book/03/07/22/" title="сравнение переводов, параллельные ссылки">22</a></sup> Egamiz Muso orqali</div>
  <div id="23"><sup><a href="https://www.kitobook.com/compare/book/03/07/23/" title="сравнение переводов, параллельные ссылки">23</a></sup> Isroil xalqiga quyidagi qoidalarni berdi: mol, qo‘y va echkining yog‘ini aslo yemang.</div>
  <div id="24"><sup><a href="https://www.kitobook.com/compare/book/03/07/24/" title="сравнение переводов, параллельные ссылки">24</a></sup> Harom o‘lgan yoki yovvoyi hayvon g‘ajib tashlagan jonivorning yog‘ini har qanday ehtiyojlarga ishlatishingiz mumkin, lekin uni aslo tanovul qilmang.</div>
  <div id="25"><sup><a href="https://www.kitobook.com/compare/book/03/07/25/" title="сравнение переводов, параллельные ссылки">25</a></sup> Bordi–yu, birortangiz Egamizga atab, olovda kuydiriladigan qurbonlikning yog‘idan yesangiz, xalqingiz orasidan yo‘q qilinasiz.</div>
  <div id="26"><sup><a href="https://www.kitobook.com/compare/book/03/07/26/" title="сравнение переводов, параллельные ссылки">26</a></sup> Qush yoki hayvonning qonini iste’mol qilmang. Qayerda yashashingizdan qat’iy nazar, bu amrimga rioya qiling.</div>
  <div id="27"><sup><a href="https://www.kitobook.com/compare/book/03/07/27/" title="сравнение переводов, параллельные ссылки">27</a></sup> Bordi–yu, birortangiz qon iste’mol qilsangiz, xalqingiz orasidan yo‘q qilinasiz.</div>
  <div id="28"><sup><a href="https://www.kitobook.com/compare/book/03/07/28/" title="сравнение переводов, параллельные ссылки">28</a></sup> Egamiz Muso orqali,</div>
  <div id="29"><sup><a href="https://www.kitobook.com/compare/book/03/07/29/" title="сравнение переводов, параллельные ссылки">29</a></sup> Isroil xalqiga quyidagi qoidalarni berdi: tinchlik qurbonligini keltirganingizda, qurbonlikning bir qismini Egamizga taqdim qiling.</div>
  <div id="30"><sup><a href="https://www.kitobook.com/compare/book/03/07/30/" title="сравнение переводов, параллельные ссылки">30</a></sup> Olovda kuydiriladigan bu nazrni o‘z qo‘lingiz bilan olib keling. Qurbonlikning yog‘i va to‘shini keltiring. To‘shni Egamizga bag‘ishlaganingizni ko‘rsatish uchun yuqoriga ko‘taring.</div>
  <div id="31"><sup><a href="https://www.kitobook.com/compare/book/03/07/31/" title="сравнение переводов, параллельные ссылки">31</a></sup> Ruhoniy yog‘ni qurbongoh ustida kuydirsin, to‘sh esa Horun va uning o‘g‘illariniki bo‘lsin.</div>
  <div id="32"><sup><a href="https://www.kitobook.com/compare/book/03/07/32/" title="сравнение переводов, параллельные ссылки">32</a></sup> Tinchlik qurbonligining o‘ng sonini ruhoniyga hadya qiling.</div>
  <div id="33"><sup><a href="https://www.kitobook.com/compare/book/03/07/33/" title="сравнение переводов, параллельные ссылки">33</a></sup> Qurbonlikning qonini keltirgan va yog‘ini kuydirgan Horunning o‘g‘liga o‘shani ulush qilib bering.</div>
  <div id="34"><sup><a href="https://www.kitobook.com/compare/book/03/07/34/" title="сравнение переводов, параллельные ссылки">34</a></sup> Zotan Isroil xalqi qilgan tinchlik qurbonligining yuqoriga ko‘tarilgan to‘shini va hadya qilingan sonini Egamiz Horun va uning o‘g‘illariga berdi. Bu Isroil xalqidan ularga beriladigan doimiy ulushdir.</div>
  <div id="35"><sup><a href="https://www.kitobook.com/compare/book/03/07/35/" title="сравнение переводов, параллельные ссылки">35</a></sup> Horun va uning o‘g‘illari Egamiz oldida ruhoniy bo‘lib xizmat qilishlari uchun tayinlangan kundan boshlab, olovda kuydiriladigan qurbonliklardan ularga tegadigan ulush ana shudir.</div>
  <div id="36"><sup><a href="https://www.kitobook.com/compare/book/03/07/36/" title="сравнение переводов, параллельные ссылки">36</a></sup> Horun va uning o‘g‘illariga moy surtilgan kuni Isroil xalqi bu ulushni ularga berishini Egamiz amr etdi. Avlodlar osha bu ularning doimiy ulushidir.</div>
  <div id="37"><sup><a href="https://www.kitobook.com/compare/book/03/07/37/" title="сравнение переводов, параллельные ссылки">37</a></sup> Xullas, kuydiriladigan qurbonlik, don nazri, gunoh qurbonligi, ayb qurbonligi, ruhoniylikka tayinlash marosimida keltiriladigan qurbonlik va tinchlik qurbonligiga oid qoidalar shulardan iboratdir.</div>
  <div id="38"><sup><a href="https://www.kitobook.com/compare/book/03/07/38/" title="сравнение переводов, параллельные ссылки">38</a></sup> Muso Isroil xalqi bilan Sinay tog‘i yon bag‘ridagi sahroda turgan paytlarida Egamiz ularga bu qurbonliklarni keltira boshlashni buyurgan edi.</div>
</div>