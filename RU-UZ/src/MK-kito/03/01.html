<div itemprop="articleBody" class="text">
  <div id="1"><sup><a href="https://www.kitobook.com/compare/book/03/01/1/" title="сравнение переводов, параллельные ссылки">1</a></sup> EgamizUchrashuv chodiridan Musoni chaqirib, unga</div>
  <div id="2"><sup><a href="https://www.kitobook.com/compare/book/03/01/2/" title="сравнение переводов, параллельные ссылки">2</a></sup> Isroil xalqi uchun quyidagi qonunlarni berdi: birontangiz Egamizgaqurbonlik qilmoqchi bo‘lsangiz, podangizdagi yoki suruvingizdagi hayvonni olib keling.</div>
  <div id="3"><sup><a href="https://www.kitobook.com/compare/book/03/01/3/" title="сравнение переводов, параллельные ссылки">3</a></sup> Bordi–yu, qoramol podasidan birorta hayvonni qurbonlik qilib, kuydirmoqchi bo‘lsangiz, nuqsonsiz bir buqani tanlab oling. Egamiz bu qurbonligingizni qabul qilishi uchun buqani Uchrashuv chodiri kiraverishiga olib keling.</div>
  <div id="4"><sup><a href="https://www.kitobook.com/compare/book/03/01/4/" title="сравнение переводов, параллельные ссылки">4</a></sup> Qo‘lingizni kuydiriladigan hayvonning boshiga qo‘ying, shunda Egamiz sizni gunohingizdan poklash uchun bu qurbonligingizni qabul qiladi.</div>
  <div id="5"><sup><a href="https://www.kitobook.com/compare/book/03/01/5/" title="сравнение переводов, параллельные ссылки">5</a></sup> So‘ng buqani Egamizning oldida so‘ying. Horunning ruhoniy o‘g‘illari buqaning qonini keltirib, Uchrashuv chodiriga kiraverishda turgan qurbongohning to‘rtta yon tomoniga sepib chiqishsin.</div>
  <div id="6"><sup><a href="https://www.kitobook.com/compare/book/03/01/6/" title="сравнение переводов, параллельные ссылки">6</a></sup> Siz esa kuydiriladigan qurbonlikning terisini shilib, tanasini bo‘laklarga bo‘ling.</div>
  <div id="7"><sup><a href="https://www.kitobook.com/compare/book/03/01/7/" title="сравнение переводов, параллельные ссылки">7</a></sup> Ruhoniy Horunning o‘g‘illari qurbongohga cho‘g‘ solib, ustiga o‘tin qalashsin.</div>
  <div id="8"><sup><a href="https://www.kitobook.com/compare/book/03/01/8/" title="сравнение переводов, параллельные ссылки">8</a></sup> So‘ng qurbonlikning bo‘laklarini, shuningdek, kallasini va yog‘larini qurbongohdagi yonib turgan o‘tinlar ustiga qo‘yishsin.</div>
  <div id="9"><sup><a href="https://www.kitobook.com/compare/book/03/01/9/" title="сравнение переводов, параллельные ссылки">9</a></sup> Siz esa qurbonlikning ichak– chovoqlari va oyoqlarini yuving. So‘ng ruhoniy bularning hammasini qurbongohda kuydirsin. Olovda kuydirilgan bu qurbonlikdan Egamizga yoqimli hid boradi.</div>
  <div id="10"><sup><a href="https://www.kitobook.com/compare/book/03/01/10/" title="сравнение переводов, параллельные ссылки">10</a></sup> Bordi–yu, siz suruvingizdagi qo‘y yoki echkini qurbonlik qilib kuydirmoqchi bo‘lsangiz, nuqsonsiz qo‘chqor yoki takani olib keling.</div>
  <div id="11"><sup><a href="https://www.kitobook.com/compare/book/03/01/11/" title="сравнение переводов, параллельные ссылки">11</a></sup> Uni qurbongohning shimol tomonida, Egamizning oldida so‘ying. Horunning ruhoniy o‘g‘illari qurbonlikning qonini qurbongohning to‘rtta yon tomoniga sepib chiqishsin.</div>
  <div id="12"><sup><a href="https://www.kitobook.com/compare/book/03/01/12/" title="сравнение переводов, параллельные ссылки">12</a></sup> Siz qurbonlikni bo‘laklarga bo‘ling. Ruhoniy esa bo‘laklarni qurbonlikning kallasi va yog‘lari bilan birga qurbongohdagi yonib turgan o‘tinlar ustiga qo‘ysin.</div>
  <div id="13"><sup><a href="https://www.kitobook.com/compare/book/03/01/13/" title="сравнение переводов, параллельные ссылки">13</a></sup> Siz qurbonlikning ichak–chovoqlari va oyoqlarini yuving. Ruhoniy bularning hammasini keltirib, qurbongohda kuydirsin. Olovda kuydirilgan bu qurbonlikdan Egamizga yoqimli hid boradi.</div>
  <div id="14"><sup><a href="https://www.kitobook.com/compare/book/03/01/14/" title="сравнение переводов, параллельные ссылки">14</a></sup> Agar qushni Egamizga qurbonlik qilib, kuydirmoqchi bo‘lsangiz, kaptar yoki musichani olib keling.</div>
  <div id="15"><sup><a href="https://www.kitobook.com/compare/book/03/01/15/" title="сравнение переводов, параллельные ссылки">15</a></sup> Ruhoniy uni qurbongoh oldiga olib kelib, bo‘ynini uzsin, so‘ng boshini qurbongohda kuydirsin. Qonini esa qurbongohning yoniga oqizsin.</div>
  <div id="16"><sup><a href="https://www.kitobook.com/compare/book/03/01/16/" title="сравнение переводов, параллельные ссылки">16</a></sup> Jig‘ildonini ichidagi narsalari bilan birga sug‘urib olib, qurbongohning sharq tomoniga, kul turgan yerga tashlasin.</div>
  <div id="17"><sup><a href="https://www.kitobook.com/compare/book/03/01/17/" title="сравнение переводов, параллельные ссылки">17</a></sup> Keyin qanotlaridan tortib, tanasini yarmigacha bo‘lsin, lekin ikki qismga ajratmasin. So‘ng uni qurbongohdagi yonib turgan o‘tinlar ustiga qo‘yib kuydirsin. Olovda kuydirilgan bu qurbonlikdan Egamizga yoqimli hid boradi.</div>
</div>