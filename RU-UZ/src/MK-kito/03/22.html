<div itemprop="articleBody" class="text">
  <div id="1"><sup><a href="https://www.kitobook.com/compare/book/03/22/1/" title="сравнение переводов, параллельные ссылки">1</a></sup> Egamiz Muso orqali</div>
  <div id="2"><sup><a href="https://www.kitobook.com/compare/book/03/22/2/" title="сравнение переводов, параллельные ссылки">2</a></sup> Horun va uning o‘g‘illariga shunday dedi: “Sizlar Isroil xalqining Menga bag‘ishlagan ehsonlari bilan ehtiyotkor bo‘linglar, yana Meni — Muqaddas Xudoni badnom qilib qo‘ymanglar. Men Egangizman.</div>
  <div id="3"><sup><a href="https://www.kitobook.com/compare/book/03/22/3/" title="сравнение переводов, параллельные ссылки">3</a></sup> Agar naslingizdan birontasi harom bo‘la turib, Isroil xalqi Menga bag‘ishlagan ehsonlarga yaqinlashsa, u Mening huzurimda boshqa xizmat qilmaydigan bo‘lsin. Men Egangizman.</div>
  <div id="4"><sup><a href="https://www.kitobook.com/compare/book/03/22/4/" title="сравнение переводов, параллельные ссылки">4</a></sup> Horunning naslidan teri kasalligiga chalingan yoki ajralmasi oqqan hech kim poklanmaguncha ehsondan tanovul qilmasin. Bordi–yu, ruhoniylardan birortasi jasad tufayli bulg‘angan narsaga tegsa yoki jinsiy a’zosidan maniy oqsa,</div>
  <div id="5"><sup><a href="https://www.kitobook.com/compare/book/03/22/5/" title="сравнение переводов, параллельные ссылки">5</a></sup> yohud o‘rmalab yuradigan harom jonivorga yo harom bo‘lgan odamga tegsa, o‘zi harom bo‘lgan hisoblanadi. U tekkan odam qanday yo‘l bilan harom bo‘lganligidan qat’iy nazar,</div>
  <div id="6"><sup><a href="https://www.kitobook.com/compare/book/03/22/6/" title="сравнение переводов, параллельные ссылки">6</a></sup> ruhoniy kechgacha harom bo‘ladi. Ruhoniy badanini yuvmagunicha ehsondan tanovul qilmasin.</div>
  <div id="7"><sup><a href="https://www.kitobook.com/compare/book/03/22/7/" title="сравнение переводов, параллельные ссылки">7</a></sup> Quyosh botgandan keyin u pok bo‘ladi. Ana shundagina u ehsonlardan tanovul qila oladi, chunki bu ehsonlar uning taomidir.</div>
  <div id="8"><sup><a href="https://www.kitobook.com/compare/book/03/22/8/" title="сравнение переводов, параллельные ссылки">8</a></sup> Harom o‘lgan yoki yovvoyi hayvon g‘ajigan jonivorning go‘shtini ruhoniy yemasin. Aks holda u o‘z o‘zini harom qiladi. Men Egangizman.</div>
  <div id="9"><sup><a href="https://www.kitobook.com/compare/book/03/22/9/" title="сравнение переводов, параллельные ссылки">9</a></sup> Ruhoniylar talablarimni bajarishsin. Aks holda gunohlarining jazosini olib, talablarimga rioya qilmaganlari uchun nobud bo‘ladilar. Ularni muqaddas qiladigan Egangiz Menman.</div>
  <div id="10"><sup><a href="https://www.kitobook.com/compare/book/03/22/10/" title="сравнение переводов, параллельные ссылки">10</a></sup> Ruhoniy xonadoniga mansub bo‘lgan kishilargina ehsonlardan tanovul qilishlari mumkin. Ruhoniynikida turgan musofir yoki mardikor ehsonlardan tanovul qilmasin.</div>
  <div id="11"><sup><a href="https://www.kitobook.com/compare/book/03/22/11/" title="сравнение переводов, параллельные ссылки">11</a></sup> Lekin ruhoniy o‘z kumushiga sotib olgan yoki uning xonadonida tug‘ilgan qulu cho‘rilar bu nazrlardan tanovul qilishlari mumkin.</div>
  <div id="12"><sup><a href="https://www.kitobook.com/compare/book/03/22/12/" title="сравнение переводов, параллельные ссылки">12</a></sup> Agar ruhoniyning qizi ruhoniylar qavmiga mansub bo‘lmagan odamga turmushga chiqsa, ehsonlardan tanovul qilish unga man etilsin.</div>
  <div id="13"><sup><a href="https://www.kitobook.com/compare/book/03/22/13/" title="сравнение переводов, параллельные ссылки">13</a></sup> Bordi–yu, ruhoniyning bu qizi farzand ko‘rmay beva bo‘lib qolsa yoki eridan ajralsa, otasining xonadoniga qaytib kelganidan keyin qizlik davridagiday otasining taomidan tanovul qilishi mumkin. Ammo ruhoniylar qavmiga mansub bo‘lmagan odam ruhoniyning taomidan tanovul qilmasin.</div>
  <div id="14"><sup><a href="https://www.kitobook.com/compare/book/03/22/14/" title="сравнение переводов, параллельные ссылки">14</a></sup> Agar biror odam bilmagan holda ehsondan yeb qo‘ysa, u ruhoniyga keltirgan zararni to‘lab, ustiga beshdan bir qismini qo‘shib bersin.</div>
  <div id="15"><sup><a href="https://www.kitobook.com/compare/book/03/22/15/" title="сравнение переводов, параллельные ссылки">15</a></sup> Ruhoniylar Isroil xalqining Menga keltirgan ehsonlarini bulg‘ashmasin.</div>
  <div id="16"><sup><a href="https://www.kitobook.com/compare/book/03/22/16/" title="сравнение переводов, параллельные ссылки">16</a></sup> Ularni boshqalarning tanovul qilishiga yo‘l qo‘yishmasin. Aks holda ruhoniylar Isroil xalqini aybdor qilib qo‘yishadi, xalq ayb qurbonligi keltirishi kerak bo‘ladi. Ehsonni muqaddas qiladigan Egangiz Menman.”</div>
  <div id="17"><sup><a href="https://www.kitobook.com/compare/book/03/22/17/" title="сравнение переводов, параллельные ссылки">17</a></sup> Egamiz Muso orqali</div>
  <div id="18"><sup><a href="https://www.kitobook.com/compare/book/03/22/18/" title="сравнение переводов, параллельные ссылки">18</a></sup> Horunga, uning o‘g‘illariga va butun Isroil xalqiga quyidagi qoidalarni berdi: Isroil xalqidan yoki orangizda yashayotgan musofirlardan birortasi bergan va’dasi ustidan chiqmoqchi bo‘lib yoki ko‘ngildan chiqarib, kuydiriladigan qurbonlik keltirmoqchi bo‘lsa</div>
  <div id="19"><sup><a href="https://www.kitobook.com/compare/book/03/22/19/" title="сравнение переводов, параллельные ссылки">19</a></sup> nuqsonsiz buqa, qo‘chqor yoki takani olib kelsin. Shunda qurbonligi qabul bo‘ladi.</div>
  <div id="20"><sup><a href="https://www.kitobook.com/compare/book/03/22/20/" title="сравнение переводов, параллельные ссылки">20</a></sup> Nuqsoni bor jonivorni olib kelmang, bunday qurbonligingiz qabul bo‘lmaydi.</div>
  <div id="21"><sup><a href="https://www.kitobook.com/compare/book/03/22/21/" title="сравнение переводов, параллельные ссылки">21</a></sup> Agar birortasi bergan va’dasi ustidan chiqish uchun yoki ko‘ngildan chiqarib, Egamizga tinchlik qurbonligini keltirmoqchi bo‘lsa, podasi yoki suruvidan nuqsonsiz jonivorni tanlab olsin. Qurbonligi qabul bo‘lishi uchun jonivor bekami– ko‘st bo‘lsin.</div>
  <div id="22"><sup><a href="https://www.kitobook.com/compare/book/03/22/22/" title="сравнение переводов, параллельные ссылки">22</a></sup> Ko‘r, jarohatlangan, mayib, yarasidan yiring oqqan, qo‘tir yoki qichimasi bor jonivorni Egamizga keltirmang, uni olovda kuydiriladigan nazr sifatida qurbongoh ustida kuydirmang.</div>
  <div id="23"><sup><a href="https://www.kitobook.com/compare/book/03/22/23/" title="сравнение переводов, параллельные ссылки">23</a></sup> Bir tuyog‘i kalta yoki uzun bo‘lgan buzoqni yoki qo‘zichoqni ko‘ngildan chiqarib beradigan qurbonlik sifatida keltirishingiz mumkin. Lekin bunday jonivorni bergan va’dangiz ustidan chiqish uchun olib kelmang, u qabul bo‘lmaydi.</div>
  <div id="24"><sup><a href="https://www.kitobook.com/compare/book/03/22/24/" title="сравнение переводов, параллельные ссылки">24</a></sup> Moyagi ko‘kargan, ezilgan, uzilgan yoki kesib olingan jonivorni Egamizga keltirmang. Yurtingizda bunga yo‘l qo‘ymang.</div>
  <div id="25"><sup><a href="https://www.kitobook.com/compare/book/03/22/25/" title="сравнение переводов, параллельные ссылки">25</a></sup> Xudoyingizga qurbonlik keltirmoqchi bo‘lgan musofirdan ham mayib jonivorni qabul qilmang. Bunday jonivor nuqsonli bo‘lgani uchun qabul bo‘lmaydi.</div>
  <div id="26"><sup><a href="https://www.kitobook.com/compare/book/03/22/26/" title="сравнение переводов, параллельные ссылки">26</a></sup> Egamiz Musoga yana dedi:</div>
  <div id="27"><sup><a href="https://www.kitobook.com/compare/book/03/22/27/" title="сравнение переводов, параллельные ссылки">27</a></sup> “Yangi tug‘ilgan buzoq, qo‘zichoq yoki uloqcha yetti kun onasining yonida bo‘lsin. Yettinchi kundan keyin uni olovda kuydirib, Menga nazr qilishingiz mumkin.</div>
  <div id="28"><sup><a href="https://www.kitobook.com/compare/book/03/22/28/" title="сравнение переводов, параллельные ссылки">28</a></sup> Lekin podangizdagi yoki suruvingizdagi ona, bolani bir kunda so‘ymang.</div>
  <div id="29"><sup><a href="https://www.kitobook.com/compare/book/03/22/29/" title="сравнение переводов, параллельные ссылки">29</a></sup> Menga shukrona qurbonligini keltirmoqchi bo‘lganingizda qoidalarga rioya qilgan holda keltiring, toki qurbonligingiz qabul bo‘lsin.</div>
  <div id="30"><sup><a href="https://www.kitobook.com/compare/book/03/22/30/" title="сравнение переводов, параллельные ссылки">30</a></sup> Qurbonlikning go‘shtini o‘sha kuniyoq tanovul qiling. Undan ertalabgacha hech narsa qoldirmang. Men Egangizman.</div>
  <div id="31"><sup><a href="https://www.kitobook.com/compare/book/03/22/31/" title="сравнение переводов, параллельные ссылки">31</a></sup> Amrlarimni bitta qoldirmay bajaring. Men Egangizman.</div>
  <div id="32"><sup><a href="https://www.kitobook.com/compare/book/03/22/32/" title="сравнение переводов, параллельные ссылки">32</a></sup> Meni — Muqaddas Xudoni badnom qilmang. Butun Isroil xalqi Meni muqaddas deb bilsin. Men sizlarni muqaddas qiladigan Egangizman.</div>
  <div id="33"><sup><a href="https://www.kitobook.com/compare/book/03/22/33/" title="сравнение переводов, параллельные ссылки">33</a></sup> Xudoyingiz bo‘lish uchun sizlarni Misr yurtidan olib chiqqanman. Men Egangizman.”</div>
</div>