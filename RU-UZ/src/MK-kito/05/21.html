<div itemprop="articleBody" class="text">
  <div id="1"><sup><a href="https://www.kitobook.com/compare/book/05/21/1/" title="сравнение переводов, параллельные ссылки">1</a></sup> Egangiz Xudo sizlarga mulk qilib berayotgan yurtning biror dalasida odam jasadi topilsa va uni kim o‘ldirgani noma’lum bo‘lsa,</div>
  <div id="2"><sup><a href="https://www.kitobook.com/compare/book/05/21/2/" title="сравнение переводов, параллельные ссылки">2</a></sup> oqsoqollar va hakamlar murda bilan atrofdagi shaharlar oralig‘idagi masofani o‘lchashsin.</div>
  <div id="3"><sup><a href="https://www.kitobook.com/compare/book/05/21/3/" title="сравнение переводов, параллельные ссылки">3</a></sup> Murdaga eng yaqin shaharning oqsoqollari hali qo‘shga qo‘shilmagan, bo‘yinturuq solinmagan g‘unajinni olishsin.</div>
  <div id="4"><sup><a href="https://www.kitobook.com/compare/book/05/21/4/" title="сравнение переводов, параллельные ссылки">4</a></sup> Shahar oqsoqollari yerga ishlov berilmagan, urug‘ ekilmagan, suv oqib turadigan soylikka bu g‘unajinni olib borishsin. O‘sha soylikda g‘unajinning bo‘ynini sindirishsin.</div>
  <div id="5"><sup><a href="https://www.kitobook.com/compare/book/05/21/5/" title="сравнение переводов, параллельные ссылки">5</a></sup> Leviruhoniylari bu yerga kelishsin. Egangiz Xudo “Levi nasli Menga xizmat qilsin, Mening nomim bilan xalqni duo qilsin”, deb ularni tanlagan. Barcha janjalli ishlar va zo‘ravonlik masalalari ularning so‘zi bilan hal qilinadi.</div>
  <div id="6"><sup><a href="https://www.kitobook.com/compare/book/05/21/6/" title="сравнение переводов, параллельные ссылки">6</a></sup> Murdaga eng yaqin bo‘lgan shaharning oqsoqollari soylikda bo‘yni sindirilgan g‘unajinning tepasida qo‘llarini yuvishsin.</div>
  <div id="7"><sup><a href="https://www.kitobook.com/compare/book/05/21/7/" title="сравнение переводов, параллельные ссылки">7</a></sup> Keyin ular shunday desin: “Bu odamning qonini bizning qo‘llarimiz to‘kkani yo‘q. Kim qilganini ko‘zlarimiz ko‘rgani yo‘q.</div>
  <div id="8"><sup><a href="https://www.kitobook.com/compare/book/05/21/8/" title="сравнение переводов, параллельные ссылки">8</a></sup> Ey Egamiz! O‘zing Misrdan ozod qilgan xalqing Isroilni kechirgin, xalqing Isroilni to‘kilgan aybsiz qonga javobgar qilmagin.” Shundan so‘ng ular to‘kilgan qonga javobgarlikdan holi bo‘ladilar.</div>
  <div id="9"><sup><a href="https://www.kitobook.com/compare/book/05/21/9/" title="сравнение переводов, параллельные ссылки">9</a></sup> Shunday qilsangizlar, Egamizning oldida to‘g‘ri ish qilgan bo‘lasizlar, aybsizning qonidan o‘zingizni tozalaysizlar.</div>
  <div id="10"><sup><a href="https://www.kitobook.com/compare/book/05/21/10/" title="сравнение переводов, параллельные ссылки">10</a></sup> Egangiz Xudo jangda dushmanlaringizni sizlarga mag‘lub etganda, ularni asirga olganingizda,</div>
  <div id="11"><sup><a href="https://www.kitobook.com/compare/book/05/21/11/" title="сравнение переводов, параллельные ссылки">11</a></sup> asirlar orasida chiroyli bir ayolni ko‘rib, uni sevib qolganingizdan unga uylanmoqchi bo‘lsangiz,</div>
  <div id="12"><sup><a href="https://www.kitobook.com/compare/book/05/21/12/" title="сравнение переводов, параллельные ссылки">12</a></sup> uni uyingizga olib keling. O‘sha ayol sochini qirib tashlasin, tirnoqlarini olsin.</div>
  <div id="13"><sup><a href="https://www.kitobook.com/compare/book/05/21/13/" title="сравнение переводов, параллельные ссылки">13</a></sup> Asirlikda kiygan kiyimlarini almashtirsin. Bir oy davomida ota–onasi uchun aza tutib, uyingizda yashasin. Shundan keyin siz u ayolning oldiga kira olasiz, siz uning eri, u esa sizning xotiningiz bo‘ladi.</div>
  <div id="14"><sup><a href="https://www.kitobook.com/compare/book/05/21/14/" title="сравнение переводов, параллельные ссылки">14</a></sup> Agar o‘sha ayol sizga yoqmay qolsa, uni ozod qiling. Uni sotmang, unga qulday munosabatda bo‘lmang, chunki uni xotiningiz bo‘lishga majbur qilgansiz.</div>
  <div id="15"><sup><a href="https://www.kitobook.com/compare/book/05/21/15/" title="сравнение переводов, параллельные ссылки">15</a></sup> Agar birortasining ikkita xotini bo‘lsa–yu, birini yaxshi ko‘rib, ikkinchisini yaxshi ko‘rmasa, ikkalasi ham unga o‘g‘il tug‘ib bersa, to‘ng‘ichi yaxshi ko‘rmagan xotinining o‘g‘li bo‘lsa,</div>
  <div id="16"><sup><a href="https://www.kitobook.com/compare/book/05/21/16/" title="сравнение переводов, параллельные ссылки">16</a></sup> o‘g‘illariga meros bo‘lib berayotganda, yaxshi ko‘rgan xotinning o‘g‘lini ustun qo‘ymasin, unga to‘ng‘ich o‘g‘il huquqini bermasin.</div>
  <div id="17"><sup><a href="https://www.kitobook.com/compare/book/05/21/17/" title="сравнение переводов, параллельные ссылки">17</a></sup> Yaxshi ko‘rmagan xotinning o‘g‘lini to‘ng‘ich, deb tan olsin, unga mol–dunyosidan ikki hissa meros bersin. Chunki o‘sha o‘g‘il otasi qudratining ilk hosilidir. To‘ng‘ichlik huquqi o‘sha o‘g‘ilga tegishlidir.</div>
  <div id="18"><sup><a href="https://www.kitobook.com/compare/book/05/21/18/" title="сравнение переводов, параллельные ссылки">18</a></sup> Agar birortasining o‘g‘li ota–onasining gapiga quloq solmaydigan, o‘jar va itoatsiz bo‘lsa, uni jazolaganlarida ham gaplariga kirmasa,</div>
  <div id="19"><sup><a href="https://www.kitobook.com/compare/book/05/21/19/" title="сравнение переводов, параллельные ссылки">19</a></sup> ota– onasi u o‘g‘ilni shahar darvozasida xizmat qiladigan shahar oqsoqollari oldiga olib kelsin.</div>
  <div id="20"><sup><a href="https://www.kitobook.com/compare/book/05/21/20/" title="сравнение переводов, параллельные ссылки">20</a></sup> Ota–onasi oqsoqollarga: “Bu o‘g‘limiz o‘jar va itoatsizdir. U bizning gapimizga quloq solmaydi. U ochko‘z va mayxo‘rdir”, desin.</div>
  <div id="21"><sup><a href="https://www.kitobook.com/compare/book/05/21/21/" title="сравнение переводов, параллельные ссылки">21</a></sup> Shundan keyin shahar erkaklari o‘sha yigitni toshbo‘ron qilib o‘ldirsin. Shunday qilib, orangizdan yomonlikni yo‘q qilinglar. Butun Isroil xalqi bu voqeani eshitib, qo‘rqadi.</div>
  <div id="22"><sup><a href="https://www.kitobook.com/compare/book/05/21/22/" title="сравнение переводов, параллельные ссылки">22</a></sup> Agar birortasi o‘lim hukmiga loyiq gunoh qilsa, sizlar uni o‘ldirib, jasadini tik o‘rnatilgan xodaning uchiga qoqsangiz,</div>
  <div id="23"><sup><a href="https://www.kitobook.com/compare/book/05/21/23/" title="сравнение переводов, параллельные ссылки">23</a></sup> o‘sha jasad kechasi bilan xodada osig‘liq qolmasin. Uni o‘sha kuniyoq dafn qilinglar, chunki xodaga qoqilgan odam Xudo tomonidan la’natlangandir. Egangiz Xudo sizga mulk qilib berayotgan yurtni harom qilmanglar.</div>
</div>