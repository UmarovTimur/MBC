<div itemprop="articleBody" class="text">
  <div id="1"><sup><a href="https://www.kitobook.com/compare/book/05/31/1/" title="сравнение переводов, параллельные ссылки">1</a></sup> Muso butun Isroil xalqiga yuqoridagi so‘zlarni aytib bo‘lgandan keyin,</div>
  <div id="2"><sup><a href="https://www.kitobook.com/compare/book/05/31/2/" title="сравнение переводов, параллельные ссылки">2</a></sup> shunday dedi: — Hozir 120 yoshdaman, men sizlarni janglarga boshlab bora olmayman. Egamiz menga: “Sen Iordanning narigi tomoniga o‘tmaysan”, deb aytgan.</div>
  <div id="3"><sup><a href="https://www.kitobook.com/compare/book/05/31/3/" title="сравнение переводов, параллельные ссылки">3</a></sup> Sizlar Egangiz Xudoning boshchiligida Iordanning narigi tomoniga o‘tasizlar. Egangiz u yerda yashaydigan xalqlarni yo‘q qiladi. Sizlar ularning yurtiga egalik qilasizlar. Egamizning va’dasiga ko‘ra, Yoshua sizlarning yo‘lboshchingiz bo‘ladi.</div>
  <div id="4"><sup><a href="https://www.kitobook.com/compare/book/05/31/4/" title="сравнение переводов, параллельные ссылки">4</a></sup> Egamiz Amor xalqining shohlari O‘g bilan Sixo‘nni mag‘lub qilib, ularning yurtini yo‘q qilganday, bu xalqlarni ham xuddi shunday yo‘q qiladi.</div>
  <div id="5"><sup><a href="https://www.kitobook.com/compare/book/05/31/5/" title="сравнение переводов, параллельные ссылки">5</a></sup> Egamiz bu xalqlarni sizlarning qo‘lingizga topshiradi. Ularni xuddi men buyurganimday qilishingiz shart.</div>
  <div id="6"><sup><a href="https://www.kitobook.com/compare/book/05/31/6/" title="сравнение переводов, параллельные ссылки">6</a></sup> Dadil va botir bo‘linglar, ulardan qo‘rqmanglar, vahimaga tushmanglar. Egangiz Xudoning O‘zi sizlar bilan birga boradi, sizlarni tashlab ketmaydi, sizlarni tark etmaydi.</div>
  <div id="7"><sup><a href="https://www.kitobook.com/compare/book/05/31/7/" title="сравнение переводов, параллельные ссылки">7</a></sup> Muso Yoshuani chaqirib, butun Isroil xalqi oldida unga shunday dedi: — Dadil va botir bo‘l. Egamiz, bu yurtni ota– bobolaringizga, avlodlaringizga beraman, deb qasam ichib va’da qilgan. Bu xalq bilan o‘sha yurtga sen kirasan. Sen orqali ular o‘sha yurtni mulk qilib olishadi.</div>
  <div id="8"><sup><a href="https://www.kitobook.com/compare/book/05/31/8/" title="сравнение переводов, параллельные ссылки">8</a></sup> Egamiz sening oldingda boradi, O‘zi sen bilan birga bo‘ladi, seni tashlab ketmaydi, tark etmaydi. Qo‘rqma, vahimaga tushma.</div>
  <div id="9"><sup><a href="https://www.kitobook.com/compare/book/05/31/9/" title="сравнение переводов, параллельные ссылки">9</a></sup> Muso mana shu qonunni yozib, uni Egamizning ahd sandig‘ini olib yuradigan Levi avlodidan bo‘lgan ruhoniylarga va Isroilning hamma oqsoqollariga berdi.</div>
  <div id="10"><sup><a href="https://www.kitobook.com/compare/book/05/31/10/" title="сравнение переводов, параллельные ссылки">10</a></sup> So‘ngra Muso ularga shunday amr qildi: — Har yettinchi yilning oxirida, qarzlaringizdan kechish yili Chayla bayramini nishonlaganingizda mana shu qonunni o‘qinglar.</div>
  <div id="11"><sup><a href="https://www.kitobook.com/compare/book/05/31/11/" title="сравнение переводов, параллельные ссылки">11</a></sup> Egangiz Xudoning tanlagan joyiga, Uning huzuriga yig‘iladigan jamiki Isroil xalqiga bu qonunni baland ovoz bilan o‘qib beringlar.</div>
  <div id="12"><sup><a href="https://www.kitobook.com/compare/book/05/31/12/" title="сравнение переводов, параллельные ссылки">12</a></sup> Buning uchun erkagu ayolni, bola– chaqani, shahringizdagi musofirlarni, boringki, butun xalqni yig‘inglar. Ular eshitib o‘rganishsin, Egangiz Xudodan qo‘rqishsin. Mana shu qonunning barcha so‘zlarini bitta qoldirmay bajarishsin.</div>
  <div id="13"><sup><a href="https://www.kitobook.com/compare/book/05/31/13/" title="сравнение переводов, параллельные ссылки">13</a></sup> Sizlar Iordanni kechib, mulk qilib oladigan yurtda yashar ekansiz, umringiz davomida shunday qilinglar. Toki qonunni bilmaydigan bolalaringiz qonunni eshitib, Egangiz Xudodan qo‘rqishni o‘rganishsin.</div>
  <div id="14"><sup><a href="https://www.kitobook.com/compare/book/05/31/14/" title="сравнение переводов, параллельные ссылки">14</a></sup> Egamiz Musoga dedi: — O‘liming yaqinlashib qoldi, Yoshuani chaqir, ikkovingiz Uchrashuv chodiriga kelinglar. Men unga ko‘rsatmalarimni beraman. Muso bilan Yoshua Uchrashuv chodiriga borib turishdi.</div>
  <div id="15"><sup><a href="https://www.kitobook.com/compare/book/05/31/15/" title="сравнение переводов, параллельные ссылки">15</a></sup> Keyin Egamiz chodirning kirish joyida, ustun shaklidagi bulut ichida ko‘rindi.</div>
  <div id="16"><sup><a href="https://www.kitobook.com/compare/book/05/31/16/" title="сравнение переводов, параллельные ссылки">16</a></sup> Egamiz Musoga aytdi: “Sening vaqti–soating yaqinlashib qoldi. Bu xalq esa boradigan yurtda Menga bevafolik qiladi, o‘sha yurtning begona xudolariga sajda qiladi. Ular Meni tark etadilar, ular bilan qilgan ahdimni buzadilar.</div>
  <div id="17"><sup><a href="https://www.kitobook.com/compare/book/05/31/17/" title="сравнение переводов, параллельные ссылки">17</a></sup> Shunda ularga g‘azabimni sochaman, ularni tark etib, yuzimni o‘giraman. Ular oson olinadigan o‘ljaday bo‘lib qolishadi, ko‘p kulfat va ofatlar boshlariga kelgan kuni: ‘Xudoyimiz oramizda bo‘lmagani uchun shu kulfatlar boshimizga tushmadimikin?!’ deyishadi.</div>
  <div id="18"><sup><a href="https://www.kitobook.com/compare/book/05/31/18/" title="сравнение переводов, параллельные ссылки">18</a></sup> Ular boshqa xudolarga ergashib, qilgan qabihliklari uchun, Men albatta ulardan yuzimni o‘giraman.</div>
  <div id="19"><sup><a href="https://www.kitobook.com/compare/book/05/31/19/" title="сравнение переводов, параллельные ссылки">19</a></sup> Endi quyidagi qo‘shiq so‘zlarini yozib ol. Uni butun Isroil xalqiga o‘rgat. Bu qo‘shiq doimo ularning og‘zida bo‘lsin, Isroil xalqiga qarshi Mening guvohim bo‘lsin.</div>
  <div id="20"><sup><a href="https://www.kitobook.com/compare/book/05/31/20/" title="сравнение переводов, параллельные ссылки">20</a></sup> Men ularni, ota– bobolariga qasam ichib va’da berganimday, sut va asal oqib yotgan yurtga olib kiraman. Ular yeb to‘yib semiradilar, keyin boshqa xudolarga yuz buradilar, o‘sha xudolarga xizmat qiladilar. Mendan yuz o‘girib, ahdimni buzadilar.</div>
  <div id="21"><sup><a href="https://www.kitobook.com/compare/book/05/31/21/" title="сравнение переводов, параллельные ссылки">21</a></sup> Boshlariga ko‘p kulfat va ofatlar kelganda, bu qo‘shiq ularga qarshi guvoh bo‘ladi. Chunki ularning avlodlari bu qo‘shiqni og‘zilaridan tushirmaydi. Men qasam ichib, va’da bergan yurtga ularni olib kirmasimdan oldin, hozirdanoq niyatlarini bilib turibman.”</div>
  <div id="22"><sup><a href="https://www.kitobook.com/compare/book/05/31/22/" title="сравнение переводов, параллельные ссылки">22</a></sup> Muso o‘sha kuni qo‘shiqni yozib, Isroil xalqiga o‘rgatdi.</div>
  <div id="23"><sup><a href="https://www.kitobook.com/compare/book/05/31/23/" title="сравнение переводов, параллельные ссылки">23</a></sup> Egamiz Nun o‘g‘li Yoshuaga shunday amr qildi: — Dadil va botir bo‘l. Sen Isroil xalqini Men ularga va’da qilgan yurtga olib kirasan. Men sen bilan birga bo‘laman.</div>
  <div id="24"><sup><a href="https://www.kitobook.com/compare/book/05/31/24/" title="сравнение переводов, параллельные ссылки">24</a></sup> Muso qonunning hamma so‘zlarini oxirigacha yozib bo‘lgach,</div>
  <div id="25"><sup><a href="https://www.kitobook.com/compare/book/05/31/25/" title="сравнение переводов, параллельные ссылки">25</a></sup> Egamizning ahd sandig‘ini olib yuradigan levilarga shunday buyruq berdi:</div>
  <div id="26"><sup><a href="https://www.kitobook.com/compare/book/05/31/26/" title="сравнение переводов, параллельные ссылки">26</a></sup> — Bu Tavrot kitobini Egangiz Xudoning ahd sandig‘iga solib qo‘yinglar. Bu qonun o‘sha yerda sizlarga qarshi guvoh bo‘lib tursin.</div>
  <div id="27"><sup><a href="https://www.kitobook.com/compare/book/05/31/27/" title="сравнение переводов, параллельные ссылки">27</a></sup> Men sizlarning itoatsizligingizni, o‘jarligingizni yaxshi bilaman. Borligimda Egamizga bo‘ysunmaysizlar– u men o‘lganimdan keyin battar bo‘lasizlar!</div>
  <div id="28"><sup><a href="https://www.kitobook.com/compare/book/05/31/28/" title="сравнение переводов, параллельные ссылки">28</a></sup> Qani, barcha qabila oqsoqollaringizni va nazoratchilaringizni oldimga yig‘ib kelinglar. Men ularga shu so‘zlarni aytayin. Yer va osmon ularga qarshi guvoh bo‘lsin.</div>
  <div id="29"><sup><a href="https://www.kitobook.com/compare/book/05/31/29/" title="сравнение переводов, параллельные ссылки">29</a></sup> O‘limimdan keyin sizlar buzilib ketishingizni, men ko‘rsatgan yo‘ldan chiqib ketishingizni bilaman. Boshingizga kulfatlar tushadi, chunki Egamizning oldida qabihliklar qilasizlar. Qilgan ishlaringiz bilan Uni g‘azablantirasizlar.</div>
  <div id="30"><sup><a href="https://www.kitobook.com/compare/book/05/31/30/" title="сравнение переводов, параллельные ссылки">30</a></sup> Muso jamiki Isroil jamoasi oldida quyidagi qo‘shiqni boshdan oxirgacha aytdi:</div>
</div>