<div itemprop="articleBody" class="text">
  <div id="1"><sup><a href="https://www.kitobook.com/compare/book/05/14/1/" title="сравнение переводов, параллельные ссылки">1</a></sup> Sizlar Egangiz Xudoning farzandlarisiz. Marhumga aza tutganingizda badaningizni tilmang, sochingizning oldini qirmang.</div>
  <div id="2"><sup><a href="https://www.kitobook.com/compare/book/05/14/2/" title="сравнение переводов, параллельные ссылки">2</a></sup> Sizlar Egangiz Xudoning muqaddas xalqisiz. Egamiz yer yuzidagi barcha xalqlar orasidan sizlarni O‘z xalqi, O‘z xazinasi qilib tanlab oldi.</div>
  <div id="3"><sup><a href="https://www.kitobook.com/compare/book/05/14/3/" title="сравнение переводов, параллельные ссылки">3</a></sup> Jirkanch hayvonlarning go‘shtini yemang.</div>
  <div id="4"><sup><a href="https://www.kitobook.com/compare/book/05/14/4/" title="сравнение переводов, параллельные ссылки">4</a></sup> Mana bu hayvonlarni yesangiz bo‘ladi: mol, qo‘y, echki,</div>
  <div id="5"><sup><a href="https://www.kitobook.com/compare/book/05/14/5/" title="сравнение переводов, параллельные ссылки">5</a></sup> ohu, kiyik, bug‘u, yovvoyi echki, zubr, jayron, arxar.</div>
  <div id="6"><sup><a href="https://www.kitobook.com/compare/book/05/14/6/" title="сравнение переводов, параллельные ссылки">6</a></sup> Ayri tuyoq va kavsh qaytaradigan har qanday hayvonni tanovul qilishingiz mumkin.</div>
  <div id="7"><sup><a href="https://www.kitobook.com/compare/book/05/14/7/" title="сравнение переводов, параллельные ссылки">7</a></sup> Lekin kavsh qaytaradigan yoki ayri tuyoq hayvonlardan tuya, quyon va sug‘urni yemanglar, ular kavsh qaytarsa ham, tuyog‘i ayrilmagan. Bu hayvonlar sizlar uchun haromdir.</div>
  <div id="8"><sup><a href="https://www.kitobook.com/compare/book/05/14/8/" title="сравнение переводов, параллельные ссылки">8</a></sup> Cho‘chqani ham yemanglar, uning tuyog‘i ayrilgan, lekin kavsh qaytarmaydi. Bu hayvonlarning go‘shtini yemanglar, murdasiga ham tegmanglar.</div>
  <div id="9"><sup><a href="https://www.kitobook.com/compare/book/05/14/9/" title="сравнение переводов, параллельные ссылки">9</a></sup> Suvda yashaydigan suzgichi va tangachalari bor har qanday jonivorni yesangiz bo‘ladi.</div>
  <div id="10"><sup><a href="https://www.kitobook.com/compare/book/05/14/10/" title="сравнение переводов, параллельные ссылки">10</a></sup> Suzgichi va tangasi bo‘lmaganlarini yemang, ular sizga haromdir.</div>
  <div id="11"><sup><a href="https://www.kitobook.com/compare/book/05/14/11/" title="сравнение переводов, параллельные ссылки">11</a></sup> Halol qushlardan xohlaganingizning go‘shtini yesangiz bo‘ladi.</div>
  <div id="12"><sup><a href="https://www.kitobook.com/compare/book/05/14/12/" title="сравнение переводов, параллельные ссылки">12</a></sup> Quyidagi qushlarning go‘shtini yeyish mumkin emas: qumoy, boltayutar, tasqara,</div>
  <div id="13"><sup><a href="https://www.kitobook.com/compare/book/05/14/13/" title="сравнение переводов, параллельные ссылки">13</a></sup> qirg‘iy, qizil kalxat va uning zoti,</div>
  <div id="14"><sup><a href="https://www.kitobook.com/compare/book/05/14/14/" title="сравнение переводов, параллельные ссылки">14</a></sup> qarg‘a zoti,</div>
  <div id="15"><sup><a href="https://www.kitobook.com/compare/book/05/14/15/" title="сравнение переводов, параллельные ссылки">15</a></sup> tuyaqush, lochin, quloqli ukki, qarchig‘ay va uning zoti</div>
  <div id="16"><sup><a href="https://www.kitobook.com/compare/book/05/14/16/" title="сравнение переводов, параллельные ссылки">16</a></sup> yapaloq qush, boyo‘g‘li, oq boyo‘g‘li,</div>
  <div id="17"><sup><a href="https://www.kitobook.com/compare/book/05/14/17/" title="сравнение переводов, параллельные ссылки">17</a></sup> birqozon, jo‘rchi, baliqchi ukki,</div>
  <div id="18"><sup><a href="https://www.kitobook.com/compare/book/05/14/18/" title="сравнение переводов, параллельные ссылки">18</a></sup> laylak, oq qarqara va uning zoti, sassiqpopishak, qo‘rshapalak.</div>
  <div id="19"><sup><a href="https://www.kitobook.com/compare/book/05/14/19/" title="сравнение переводов, параллельные ссылки">19</a></sup> Qanotli hasharotlar sizlarga haromdir, ularni yemanglar.</div>
  <div id="20"><sup><a href="https://www.kitobook.com/compare/book/05/14/20/" title="сравнение переводов, параллельные ссылки">20</a></sup> Ammo ba’zi turdagi qanotli hasharotlarni yeyishingiz mumkin.</div>
  <div id="21"><sup><a href="https://www.kitobook.com/compare/book/05/14/21/" title="сравнение переводов, параллельные ссылки">21</a></sup> O‘limtikni yemang, uni shahringizda yashagan musofirga bering, u yeyaversin, yoki o‘limtikni begonaga soting, sizlar Egangiz Xudoning muqaddas xalqisiz. Uloqchani o‘z onasining sutida qaynatmang.</div>
  <div id="22"><sup><a href="https://www.kitobook.com/compare/book/05/14/22/" title="сравнение переводов, параллельные ссылки">22</a></sup> Har yili dalangizda o‘sadigan hamma narsadan, ekiningizning hosilidan o‘ndan birini ajratinglar.</div>
  <div id="23"><sup><a href="https://www.kitobook.com/compare/book/05/14/23/" title="сравнение переводов, параллельные ссылки">23</a></sup> Bu ushrlaringizni Egangiz Xudo O‘zi ulug‘lanishi uchun tanlaydigan joyga olib boringlar. Doningiz, sharobingiz va zaytun moyingizning ushrlarini, mol va qo‘ylaringizning birinchi tug‘ilgan bolalarini Uning huzurida yenglar. Shunday qilib, Egangiz Xudodan har doim qo‘rqishni o‘rganasizlar.</div>
  <div id="24"><sup><a href="https://www.kitobook.com/compare/book/05/14/24/" title="сравнение переводов, параллельные ссылки">24</a></sup> Agar Egangiz Xudo tanlaydigan bu joy sizdan uzoq bo‘lsa, shu sababdan Egangiz bergan barakaning ushrini u yerga olib bora olmasangiz,</div>
  <div id="25"><sup><a href="https://www.kitobook.com/compare/book/05/14/25/" title="сравнение переводов, параллельные ссылки">25</a></sup> o‘sha narsalaringizni kumushga almashtiring. Kumushni olib, Egangiz Xudo tanlaydigan joyga boring.</div>
  <div id="26"><sup><a href="https://www.kitobook.com/compare/book/05/14/26/" title="сравнение переводов, параллельные ссылки">26</a></sup> Mana shu kumushga ko‘nglingiz tusagan narsani: mol, qo‘y, sharob, o‘tkir ichimlik va ko‘nglingiz xohlagan hamma narsani sotib olib, u yerda Egangiz Xudo huzurida yeb, oilalaringiz bilan xursandchilik qilinglar.</div>
  <div id="27"><sup><a href="https://www.kitobook.com/compare/book/05/14/27/" title="сравнение переводов, параллельные ссылки">27</a></sup> Shahringizda yashagan levilarni unutib qo‘ymanglar, ularning siznikiga o‘xshagan ulushi ham, mulki ham yo‘qdir.</div>
  <div id="28"><sup><a href="https://www.kitobook.com/compare/book/05/14/28/" title="сравнение переводов, параллельные ссылки">28</a></sup> Har uchinchi yil oxirida o‘sha yili olgan hosilingizning o‘ndan bir qismini to‘liq olib, shahringizdagi omborlarda saqlab qo‘yinglar.</div>
  <div id="29"><sup><a href="https://www.kitobook.com/compare/book/05/14/29/" title="сравнение переводов, параллельные ссылки">29</a></sup> Ulushi ham, mulki ham bo‘lmagan shahringizdagi levilar, shuningdek, musofir, yetim va bevalar kelib, yeb to‘yadi. Shunda qilgan har bir ishingizga Egangiz Xudo baraka beradi.</div>
</div>