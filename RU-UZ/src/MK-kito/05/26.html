<div itemprop="articleBody" class="text">
  <div id="1"><sup><a href="https://www.kitobook.com/compare/book/05/26/1/" title="сравнение переводов, параллельные ссылки">1</a></sup> Egangiz Xudo sizlarga mulk qilib berayotgan yurtga kirib, u yerni egallab joylashganingizda,</div>
  <div id="2"><sup><a href="https://www.kitobook.com/compare/book/05/26/2/" title="сравнение переводов, параллельные ссылки">2</a></sup> hamma ekinlaringizning ilk hosilidan olib, savatga solinglar. So‘ng o‘shani Egangiz Xudo O‘zi ulug‘lanishi uchun tanlaydigan joyga olib boringlar.</div>
  <div id="3"><sup><a href="https://www.kitobook.com/compare/book/05/26/3/" title="сравнение переводов, параллельные ссылки">3</a></sup> Xizmatda bo‘lgan ruhoniyning oldiga borib, shunday deb aytinglar: “Egamiz ota– bobolarimizga qasam ichib beraman, degan yurtga men kirdim. Bugun men shuni Egang Xudo oldida e’tirof qilyapman.”</div>
  <div id="4"><sup><a href="https://www.kitobook.com/compare/book/05/26/4/" title="сравнение переводов, параллельные ссылки">4</a></sup> Ruhoniy savatni qo‘lingizdan olib, Egangiz Xudoning qurbongohi oldiga qo‘ysin.</div>
  <div id="5"><sup><a href="https://www.kitobook.com/compare/book/05/26/5/" title="сравнение переводов, параллельные ссылки">5</a></sup> Sizlar Egangiz Xudoning huzurida shu gapni aytinglar: “Ajdodimiz Yoqub ko‘chmanchi bir Oramlik edi. Sanoqli odam bilan Misrga borib, u yerda musofir bo‘lib yashadi. Undan buyuk, kuchli, ko‘p sonli xalq kelib chiqdi.</div>
  <div id="6"><sup><a href="https://www.kitobook.com/compare/book/05/26/6/" title="сравнение переводов, параллельные ссылки">6</a></sup> Misrliklar bizni og‘ir ishlarga solib, ezib qiynadilar.</div>
  <div id="7"><sup><a href="https://www.kitobook.com/compare/book/05/26/7/" title="сравнение переводов, параллельные ссылки">7</a></sup> Shunda biz ota–bobolarimizning Xudosi — Egamizga yolvorgan edik, Egamiz iltijoimizni eshitdi. Biz chekayotgan azoblarni, qilayotgan og‘ir mehnatimizni, Misrliklar bizga qilayotgan zulmni ko‘rdi.</div>
  <div id="8"><sup><a href="https://www.kitobook.com/compare/book/05/26/8/" title="сравнение переводов, параллельные ссылки">8</a></sup> Shundan keyin Egamiz qudratiyu ajoyibotlari bilan, buyuk, vahimali alomatu mo‘jizalari bilan bizni Misrdan olib chiqdi.</div>
  <div id="9"><sup><a href="https://www.kitobook.com/compare/book/05/26/9/" title="сравнение переводов, параллельные ссылки">9</a></sup> Bizni mana shu joyga olib keldi, sut va asal oqib yotgan shu yurtni bizga berdi.</div>
  <div id="10"><sup><a href="https://www.kitobook.com/compare/book/05/26/10/" title="сравнение переводов, параллельные ссылки">10</a></sup> Endi ey Egamiz, bizga bergan yerning ilk hosilini Senga olib keldik.” Shundan keyin savatni Egangiz Xudo oldiga qo‘yib, Unga ta’zim qiling.</div>
  <div id="11"><sup><a href="https://www.kitobook.com/compare/book/05/26/11/" title="сравнение переводов, параллельные ссылки">11</a></sup> Egamiz Xudo sizga va oilangizga bergan mo‘l– ko‘llik tufayli shodlanib, bayram qilinglar. Levilar va orangizda yashagan musofirlar ham sizlar bilan bayram qilsin.</div>
  <div id="12"><sup><a href="https://www.kitobook.com/compare/book/05/26/12/" title="сравнение переводов, параллельные ссылки">12</a></sup> Sizlar uchinchi yilda, ushr berish yilida, barcha hosilingizning o‘ndan bir qismini ajrating. Keyin o‘sha ushrni levilarga, musofirlarga, yetim va bevalarga bering, toki ular ham shaharlaringizda yeb to‘ysin.</div>
  <div id="13"><sup><a href="https://www.kitobook.com/compare/book/05/26/13/" title="сравнение переводов, параллельные ссылки">13</a></sup> So‘ngra Egangiz Xudoga ayting: “Men uyimdan muqaddas ulushni ajratib oldim. Sening amringga ko‘ra, bu ulushni levilarga, musofirlarga, yetimlarga, bevalarga berdim. Sening amrlaringdan chiqmadim, hech qaysi amringni unutmadim.</div>
  <div id="14"><sup><a href="https://www.kitobook.com/compare/book/05/26/14/" title="сравнение переводов, параллельные ссылки">14</a></sup> Aza tutgan paytimda muqaddas ushrdan yemadim. Harom bo‘lganimda unga tegmadim, biron qismini ham o‘liklar uchun atamadim. Ey Egam Xudo, Senga quloq soldim, menga bergan hamma amrlaringga rioya etdim.</div>
  <div id="15"><sup><a href="https://www.kitobook.com/compare/book/05/26/15/" title="сравнение переводов, параллельные ссылки">15</a></sup> Endi osmondagi muqaddas makoningdan bizga boq! Ota–bobolarimizga ichgan qasamingga binoan, bizga, Isroil xalqingga, baraka ber. O‘zing bizga bergan sut va asal oqib yotgan yurtga baraka ber.”</div>
  <div id="16"><sup><a href="https://www.kitobook.com/compare/book/05/26/16/" title="сравнение переводов, параллельные ссылки">16</a></sup> Egangiz Xudo bugun sizlarga: “Mana shu farmonlar va qonun–qoidalarga rioya qilinglar”, deb buyuryapti. Bularni bitta qoldirmay, butun qalbingiz bilan, jonu dilingiz bilan bajaringlar.</div>
  <div id="17"><sup><a href="https://www.kitobook.com/compare/book/05/26/17/" title="сравнение переводов, параллельные ссылки">17</a></sup> Bugun sizlar shunday deb aytdingiz: “Egamiz bizning Xudoyimiz, Uning yo‘lidan yuramiz, Uning farmonlariga, amrlariga, qonun–qoidalariga rioya qilamiz, Unga quloq solamiz.”</div>
  <div id="18"><sup><a href="https://www.kitobook.com/compare/book/05/26/18/" title="сравнение переводов, параллельные ссылки">18</a></sup> Egamiz sizlarga bergan va’dasiga ko‘ra, bugun sizlarni O‘z xalqi, O‘z xazinasi, deb atadi. Uning barcha amrlariga rioya qilsangiz,</div>
  <div id="19"><sup><a href="https://www.kitobook.com/compare/book/05/26/19/" title="сравнение переводов, параллельные ссылки">19</a></sup> U sizlarni O‘zi yaratgan barcha xalqlardan ustun qiladi. Sizlar maqtovlarga, shuhratu hurmatga erishasiz. Uning va’dasiga ko‘ra, Egangiz Xudoning muqaddas xalqi bo‘lasiz.</div>
</div>