<div itemprop="articleBody" class="text">
  <div id="1"><sup><a href="https://www.kitobook.com/compare/book/05/11/1/" title="сравнение переводов, параллельные ссылки">1</a></sup> Egangiz Xudoni sevinglar. Har doim Uning amrlariga, qonun–qoidalariga va farmonlariga rioya qilinglar, talablarini bajaringlar.</div>
  <div id="2"><sup><a href="https://www.kitobook.com/compare/book/05/11/2/" title="сравнение переводов, параллельные ссылки">2</a></sup> Shuni unutmanglarki, bolalaringiz emas, sizlar Egangiz Xudoning tarbiyasini olgansizlar. Farzandlaringiz Egamizning buyukligini, qudrati va ajoyibotlarini ko‘rmagan.</div>
  <div id="3"><sup><a href="https://www.kitobook.com/compare/book/05/11/3/" title="сравнение переводов, параллельные ссылки">3</a></sup> Egamiz Misr fir’avniga va uning butun yurtiga qilgan mo‘jizalaru ishlarini ular bilmaydi.</div>
  <div id="4"><sup><a href="https://www.kitobook.com/compare/book/05/11/4/" title="сравнение переводов, параллельные ссылки">4</a></sup> Orqangizdan quvayotgan Misr lashkarini, ot– aravalarini Egamiz Qizil dengizga cho‘ktirib, tamomila yo‘q qilganini bolalaringiz ko‘rmagan.</div>
  <div id="5"><sup><a href="https://www.kitobook.com/compare/book/05/11/5/" title="сравнение переводов, параллельные ссылки">5</a></sup> Shu yerga yetib kelguningizcha sahroda Egamiz sizlarga nimalar qilganini ular bilmaydilar.</div>
  <div id="6"><sup><a href="https://www.kitobook.com/compare/book/05/11/6/" title="сравнение переводов, параллельные ссылки">6</a></sup> Ruben qabilasidan Eliyobning o‘g‘illari Datan va Aburamni Egamiz nimalar qilganini bilmaydilar. Butun Isroil xalqining ko‘z o‘ngida yer yorilib ularni, oilalarini, chodirlarini, ularga qarashli barcha jonivorlarni yutib yuborganini bolalaringiz ko‘rmagan.</div>
  <div id="7"><sup><a href="https://www.kitobook.com/compare/book/05/11/7/" title="сравнение переводов, параллельные ссылки">7</a></sup> Egamizning qilgan barcha buyuk ishlarni bolalaringiz emas, sizlar o‘z ko‘zingiz bilan ko‘rdingiz.</div>
  <div id="8"><sup><a href="https://www.kitobook.com/compare/book/05/11/8/" title="сравнение переводов, параллельные ссылки">8</a></sup> Shunday ekan, Men bugun sizlarga berayotgan amrlarning hammasiga rioya qilinglar. Shunda kuchli bo‘lasizlar. Iordan daryosidan kechib, mulk qilib oladigan yurtni qo‘lga kiritasizlar.</div>
  <div id="9"><sup><a href="https://www.kitobook.com/compare/book/05/11/9/" title="сравнение переводов, параллельные ссылки">9</a></sup> Egamiz ota–bobolaringizga va ularning avlodiga qasam ichib, va’da bergan sut va asal oqib yotgan yurtda uzoq yashaysizlar.</div>
  <div id="10"><sup><a href="https://www.kitobook.com/compare/book/05/11/10/" title="сравнение переводов, параллельные ссылки">10</a></sup> Sizlar kirib mulk qilib olayotgan bu yer o‘zlaringiz chiqqan Misr yurtiday emas. Misrda sabzavot urug‘ini o‘zlaringiz ekib, o‘zlaringiz sug‘orar edingizlar.</div>
  <div id="11"><sup><a href="https://www.kitobook.com/compare/book/05/11/11/" title="сравнение переводов, параллельные ссылки">11</a></sup> Sizlar Iordanni kechib o‘tib, mulk qilib oladigan yurtdagi qirlaru vodiylarni esa osmon yomg‘iri sug‘oradi.</div>
  <div id="12"><sup><a href="https://www.kitobook.com/compare/book/05/11/12/" title="сравнение переводов, параллельные ссылки">12</a></sup> Egangiz Xudoning O‘zi uni parvarish qiladi. Yil boshidan oxirigacha Egangiz Xudoning ko‘zi doim o‘sha yurtdadir.</div>
  <div id="13"><sup><a href="https://www.kitobook.com/compare/book/05/11/13/" title="сравнение переводов, параллельные ссылки">13</a></sup> Bugun men sizlarga berayotgan amrlarga quloq solinglar, Egangiz Xudoni sevinglar, Unga butun qalbingiz bilan, jonu dilingiz bilan xizmat qilinglar.</div>
  <div id="14"><sup><a href="https://www.kitobook.com/compare/book/05/11/14/" title="сравнение переводов, параллельные ссылки">14</a></sup> Shunda U yeringizga kuz va bahor yomg‘irini o‘z vaqtida yog‘diradi. Doningizni, sharobingizni va zaytun moyingizni yig‘ib olasiz.</div>
  <div id="15"><sup><a href="https://www.kitobook.com/compare/book/05/11/15/" title="сравнение переводов, параллельные ссылки">15</a></sup> Egamiz dalalaringizda chorvangiz uchun o‘t o‘stiradi, sizlarning rizqingiz ham but bo‘ladi.</div>
  <div id="16"><sup><a href="https://www.kitobook.com/compare/book/05/11/16/" title="сравнение переводов, параллельные ссылки">16</a></sup> Ammo ehtiyot bo‘linglar! Yana vasvasaga tushib, yo‘ldan ozmanglar. Boshqa xudolarga xizmat qilib, sig‘inmanglar.</div>
  <div id="17"><sup><a href="https://www.kitobook.com/compare/book/05/11/17/" title="сравнение переводов, параллельные ссылки">17</a></sup> Aks holda Egamiz sizlardan g‘azablanib, osmonni yopib qo‘yadi, yomg‘ir yog‘maydi, yer hosil bermaydi. Natijada Egamiz sizlarga mulk qilib berayotgan yaxshi yurtdan tez qirilib ketasizlar.</div>
  <div id="18"><sup><a href="https://www.kitobook.com/compare/book/05/11/18/" title="сравнение переводов, параллельные ссылки">18</a></sup> Mening bu so‘zlarimni yuragingiz va qalbingizda saqlanglar. Bularni qo‘lingizga belgi qilib bog‘langlar, peshanangizga nishon qilib taqib olinglar.</div>
  <div id="19"><sup><a href="https://www.kitobook.com/compare/book/05/11/19/" title="сравнение переводов, параллельные ссылки">19</a></sup> Bularni bolalaringizga o‘rgatinglar. Uyda o‘tirganda ham, yo‘lda yurganda ham, yotganingizda, turganingizda ham shular haqida gapiringlar.</div>
  <div id="20"><sup><a href="https://www.kitobook.com/compare/book/05/11/20/" title="сравнение переводов, параллельные ссылки">20</a></sup> Eshigingiz kesakisiga, darvozalaringizga yozib qo‘yinglar,</div>
  <div id="21"><sup><a href="https://www.kitobook.com/compare/book/05/11/21/" title="сравнение переводов, параллельные ссылки">21</a></sup> toki Egamiz ota–bobolaringizga qasam ichib, mulk qilib beraman, deb va’da qilgan yurtda o‘zlaringiz ham, farzandlaringiz ham uzoq umr ko‘ringlar. Osmon yer ustida qancha tursa, o‘sha yurtda shuncha yashanglar.</div>
  <div id="22"><sup><a href="https://www.kitobook.com/compare/book/05/11/22/" title="сравнение переводов, параллельные ссылки">22</a></sup> Men bugun sizlarga aytayotgan amrlarni bitta qoldirmay bajarsangiz, Egangiz Xudoni sevsangiz, Uning yo‘lidan yursangiz, Unga sodiq bo‘lsangiz,</div>
  <div id="23"><sup><a href="https://www.kitobook.com/compare/book/05/11/23/" title="сравнение переводов, параллельные ссылки">23</a></sup> Egamiz bu yurtdagi xalqlarning hammasini sizlarning oldingizdan haydaydi. Sizlar o‘zingizdan ko‘proq va qudratliroq xalqlarning yurtlarini egallab olasiz.</div>
  <div id="24"><sup><a href="https://www.kitobook.com/compare/book/05/11/24/" title="сравнение переводов, параллельные ссылки">24</a></sup> Oyog‘ingiz tekkan har qanday yer sizniki bo‘ladi. Chegarangiz janubdagi sahrodan to shimoldagi Lubnongacha, sharqdagi Furot daryosidan to g‘arbdagi O‘rta yer dengizigacha cho‘ziladi.</div>
  <div id="25"><sup><a href="https://www.kitobook.com/compare/book/05/11/25/" title="сравнение переводов, параллельные ссылки">25</a></sup> Sizlarga hech kim bas kela olmaydi. Egangiz Xudo sizlarga va’da berganday, qadamingiz yetib borgan yerdagi hammani sizlardan qo‘rqadigan, vahimaga tushadigan qilib qo‘yadi.</div>
  <div id="26"><sup><a href="https://www.kitobook.com/compare/book/05/11/26/" title="сравнение переводов, параллельные ссылки">26</a></sup> Mana bugun men sizlarga barakani yoki la’natni tanlang, deyapman.</div>
  <div id="27"><sup><a href="https://www.kitobook.com/compare/book/05/11/27/" title="сравнение переводов, параллельные ссылки">27</a></sup> Men bugun sizlarga aytayotgan Egangiz Xudoning amrlarini bajarsangiz, baraka topasiz.</div>
  <div id="28"><sup><a href="https://www.kitobook.com/compare/book/05/11/28/" title="сравнение переводов, параллельные ссылки">28</a></sup> Bordi–yu, Uning amrlariga quloq solmasangiz, bugun sizlarga buyurayotgan yo‘ldan ozsangiz, oldin bilmagan xudolarga ergashsangiz, la’nati bo‘lasiz.</div>
  <div id="29"><sup><a href="https://www.kitobook.com/compare/book/05/11/29/" title="сравнение переводов, параллельные ссылки">29</a></sup> Egangiz Xudo o‘zlaringizga mulk qilib berayotgan yerga sizlarni olib kirganda, Garizim tog‘idan barakalarni aytinglar, Ebal tog‘idan la’natlarni aytinglar.</div>
  <div id="30"><sup><a href="https://www.kitobook.com/compare/book/05/11/30/" title="сравнение переводов, параллельные ссылки">30</a></sup> Bu ikkala tog‘ Iordanning kunbotar tomonida joylashgan. Ular Iordan vodiysida yashaydigan Kan’onliklar yurtida, Gilgal yaqinida, Mo‘redagi emanzor yonidadir.</div>
  <div id="31"><sup><a href="https://www.kitobook.com/compare/book/05/11/31/" title="сравнение переводов, параллельные ссылки">31</a></sup> Iordandan kechib o‘tib, Egangiz Xudo sizlarga mulk qilib beradigan yurtni olasizlar. U yerni qo‘lga kiritib joylashib olganingizda,</div>
  <div id="32"><sup><a href="https://www.kitobook.com/compare/book/05/11/32/" title="сравнение переводов, параллельные ссылки">32</a></sup> men bugun sizlarga aytayotgan Uning hamma farmonlari va qonun–qoidalarini bitta qoldirmay bajaringlar.</div>
</div>