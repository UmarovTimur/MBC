<div itemprop="articleBody" class="text">
  <div id="1"><sup><a href="https://www.kitobook.com/compare/book/05/06/1/" title="сравнение переводов, параллельные ссылки">1</a></sup> Egangiz Xudo, xalqqa o‘rgatgin, deb menga bergan amrlar, farmonlar va qonun–qoidalar shulardan iboratdir. Iordanni kechib o‘tib, mulk qilib oladigan yurtda bularga rioya qilinglar.</div>
  <div id="2"><sup><a href="https://www.kitobook.com/compare/book/05/06/2/" title="сравнение переводов, параллельные ссылки">2</a></sup> Men sizlarga beradigan farmon va amrlarga o‘zlaringiz, farzandlaringiz va nabiralaringiz, hammangiz rioya qilinglar. Bir umr Egangiz Xudodan qo‘rqinglar, shunda umringiz uzoq bo‘ladi.</div>
  <div id="3"><sup><a href="https://www.kitobook.com/compare/book/05/06/3/" title="сравнение переводов, параллельные ссылки">3</a></sup> Ey Isroil xalqi, quloq soling, bularni bitta qoldirmay bajaring. Shunda ota–bobolaringizning Xudosi — Egamiz bergan va’daga ko‘ra, sut va asal oqib yotgan yurtda ko‘payasizlar, baxtiyor bo‘lasizlar.</div>
  <div id="4"><sup><a href="https://www.kitobook.com/compare/book/05/06/4/" title="сравнение переводов, параллельные ссылки">4</a></sup> Ey Isroil, quloq sol! Egamiz Xudo tanho Egadir.</div>
  <div id="5"><sup><a href="https://www.kitobook.com/compare/book/05/06/5/" title="сравнение переводов, параллельные ссылки">5</a></sup> Egangiz Xudoni butun qalbingiz bilan, jonu dilingiz bilan, butun vujudingiz bilan sevinglar.</div>
  <div id="6"><sup><a href="https://www.kitobook.com/compare/book/05/06/6/" title="сравнение переводов, параллельные ссылки">6</a></sup> Bugun men sizlarga bergan bu amrlarni yuragingizda saqlanglar.</div>
  <div id="7"><sup><a href="https://www.kitobook.com/compare/book/05/06/7/" title="сравнение переводов, параллельные ссылки">7</a></sup> Bularni bolalaringizga ham o‘rgatinglar. Uyda o‘tirganda ham, yo‘lda yurganda ham, yotganingizda ham, turganingizda ham shular haqida gapiringlar.</div>
  <div id="8"><sup><a href="https://www.kitobook.com/compare/book/05/06/8/" title="сравнение переводов, параллельные ссылки">8</a></sup> Bularni qo‘lingizga belgi qilib bog‘langlar, peshanangizga nishon qilib taqib olinglar.</div>
  <div id="9"><sup><a href="https://www.kitobook.com/compare/book/05/06/9/" title="сравнение переводов, параллельные ссылки">9</a></sup> Eshigingiz kesakisiga, darvozalaringizga yozib qo‘yinglar.</div>
  <div id="10"><sup><a href="https://www.kitobook.com/compare/book/05/06/10/" title="сравнение переводов, параллельные ссылки">10</a></sup> Egangiz Xudo ota–bobolaringiz Ibrohim, Is’hoq, Yoqubga qasam ichib, va’da qilgan yerga sizlarni olib kiradi. U sizlarga o‘zingiz qurmagan katta va chiroyli shaharlarni beradi.</div>
  <div id="11"><sup><a href="https://www.kitobook.com/compare/book/05/06/11/" title="сравнение переводов, параллельные ссылки">11</a></sup> O‘zingiz to‘ldirmagan, boyliklarga to‘la uylarni, o‘zingiz qazimagan sardobalarni, siz ekmagan toklar va zaytunzorlarni beradi. O‘shanda yeb to‘yganlaringizdan keyin</div>
  <div id="12"><sup><a href="https://www.kitobook.com/compare/book/05/06/12/" title="сравнение переводов, параллельные ссылки">12</a></sup> ehtiyot bo‘linglar! Sizlarni Misrdagi qullikdan olib chiqqan Egamizni unutmanglar.</div>
  <div id="13"><sup><a href="https://www.kitobook.com/compare/book/05/06/13/" title="сравнение переводов, параллельные ссылки">13</a></sup> Egangiz Xudodan qo‘rqinglar. Faqat Unga xizmat qilinglar. Yolg‘iz Uning nomi bilan qasam ichinglar.</div>
  <div id="14"><sup><a href="https://www.kitobook.com/compare/book/05/06/14/" title="сравнение переводов, параллельные ссылки">14</a></sup> Begona xudolarga, atrofingizdagi xalqlarning xudolariga ergashmanglar.</div>
  <div id="15"><sup><a href="https://www.kitobook.com/compare/book/05/06/15/" title="сравнение переводов, параллельные ссылки">15</a></sup> Axir, orangizdagi Egangiz Xudo rashkchi Xudodir. U g‘azablanib, sizlarni yer yuzidan yo‘qotib yuboradi.</div>
  <div id="16"><sup><a href="https://www.kitobook.com/compare/book/05/06/16/" title="сравнение переводов, параллельные ссылки">16</a></sup> Massaxda qilganingizdek, Egangiz Xudoni sinamanglar.</div>
  <div id="17"><sup><a href="https://www.kitobook.com/compare/book/05/06/17/" title="сравнение переводов, параллельные ссылки">17</a></sup> Uning amrlarini, farmon va shartlarini bitta qoldirmay bajaringlar.</div>
  <div id="18"><sup><a href="https://www.kitobook.com/compare/book/05/06/18/" title="сравнение переводов, параллельные ссылки">18</a></sup> Egamiz to‘g‘ri va yaxshi deb bilgan ishlarni qilinglar. Shunda Egamiz ota–bobolaringizga qasam ichib, va’da qilgan hosildor yurtni sizlar mulk qilib olasizlar, baxtiyor bo‘lasizlar.</div>
  <div id="19"><sup><a href="https://www.kitobook.com/compare/book/05/06/19/" title="сравнение переводов, параллельные ссылки">19</a></sup> Egamiz O‘zi aytganidek, yurtingizda yashagan barcha dushmanlaringizni haydab chiqaradi.</div>
  <div id="20"><sup><a href="https://www.kitobook.com/compare/book/05/06/20/" title="сравнение переводов, параллельные ссылки">20</a></sup> Kelajakda farzandlaringiz sizlardan: “Egamiz Xudo sizlarga bergan qonun–qoidalar, farmon va shartlarning ma’nosi nima?” deb so‘raydi.</div>
  <div id="21"><sup><a href="https://www.kitobook.com/compare/book/05/06/21/" title="сравнение переводов, параллельные ссылки">21</a></sup> Ularga shunday deb javob beringlar: “Biz Misrda fir’avnning qullari edik. Egamiz O‘z qudrati bilan bizni Misrdan olib chiqdi.</div>
  <div id="22"><sup><a href="https://www.kitobook.com/compare/book/05/06/22/" title="сравнение переводов, параллельные ссылки">22</a></sup> U bizning ko‘z oldimizda Misrga, fir’avn va uning butun xonadoniga buyuk, qo‘rqinchli alomatu mo‘jizalarni ko‘rsatdi.</div>
  <div id="23"><sup><a href="https://www.kitobook.com/compare/book/05/06/23/" title="сравнение переводов, параллельные ссылки">23</a></sup> Ota–bobolarimizga ont ichib va’da qilgan yurtga bizni olib kirish uchun, o‘sha yurtni bizga berish uchun bizni Misrdan olib chiqdi.</div>
  <div id="24"><sup><a href="https://www.kitobook.com/compare/book/05/06/24/" title="сравнение переводов, параллельные ссылки">24</a></sup> Egamiz Xudo: ‘Mana shu farmonlarning hammasiga rioya qilinglar, Mendan qo‘rqinglar, shunda bugungiday tirik bo‘lasiz, baxtli hayot kechirasiz’, dedi.</div>
  <div id="25"><sup><a href="https://www.kitobook.com/compare/book/05/06/25/" title="сравнение переводов, параллельные ссылки">25</a></sup> Egamiz Xudoning oldida mana shu amrlarni bitta qoldirmay bajarsak, solih bo‘lamiz.”</div>
</div>