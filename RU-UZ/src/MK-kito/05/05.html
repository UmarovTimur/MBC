<div itemprop="articleBody" class="text">
  <div id="1"><sup><a href="https://www.kitobook.com/compare/book/05/05/1/" title="сравнение переводов, параллельные ссылки">1</a></sup> Muso jamiki Isroil xalqini bir joyga yig‘ib, ularga aytgan nutqini dovom ettirdi. Ey Isroil xalqi, eshitinglar! Bugun men sizlarga aytayotgan farmonlar va qonun–qoidalarga quloq solinglar. Bularni yod olib, bitta qoldirmay bajaringlar.</div>
  <div id="2"><sup><a href="https://www.kitobook.com/compare/book/05/05/2/" title="сравнение переводов, параллельные ссылки">2</a></sup> Egamiz Xudo biz bilan Sinay tog‘ida ahd qildi.</div>
  <div id="3"><sup><a href="https://www.kitobook.com/compare/book/05/05/3/" title="сравнение переводов, параллельные ссылки">3</a></sup> U nafaqat ota–bobolarimiz bilan, balki shu yerda turgan har bir odam bilan ahd qildi.</div>
  <div id="4"><sup><a href="https://www.kitobook.com/compare/book/05/05/4/" title="сравнение переводов, параллельные ссылки">4</a></sup> Egamiz o‘sha tog‘da olov ichidan sizlar bilan yuzma–yuz gaplashdi.</div>
  <div id="5"><sup><a href="https://www.kitobook.com/compare/book/05/05/5/" title="сравнение переводов, параллельные ссылки">5</a></sup> Men o‘shanda Egamiz bilan sizlarning orangizda turib, Uning gapini sizlarga aytib turdim. Chunki sizlar olovdan qo‘rqib, toqqa chiqmadingizlar. Egamiz shunday deb aytdi:</div>
  <div id="6"><sup><a href="https://www.kitobook.com/compare/book/05/05/6/" title="сравнение переводов, параллельные ссылки">6</a></sup> “Men sizlarni Misrdagi qullikdan olib chiqqan Egangiz Xudoman.</div>
  <div id="7"><sup><a href="https://www.kitobook.com/compare/book/05/05/7/" title="сравнение переводов, параллельные ссылки">7</a></sup> Mendan boshqa xudolarga sajda qilmang.</div>
  <div id="8"><sup><a href="https://www.kitobook.com/compare/book/05/05/8/" title="сравнение переводов, параллельные ссылки">8</a></sup> O‘zlaringizga hech qanday butni yasamang. Osmonda yo yerda yo yer ostidagi suvda mavjud bo‘lgan biror narsaning shaklini yasamang.</div>
  <div id="9"><sup><a href="https://www.kitobook.com/compare/book/05/05/9/" title="сравнение переводов, параллельные ссылки">9</a></sup> O‘sha xudolar yoki butlarga sajda qilmang, xizmat qilmang. Men, Egangiz Xudo, sizlarning sevgingizni boshqa xudolar bilan baham ko‘rmaydigan Xudoman. Mendan nafratlanadiganlarni jazolayman, ularning gunohlari oqibatlarini bolalariga, nabiralariga va chevaralariga olib kelaman.</div>
  <div id="10"><sup><a href="https://www.kitobook.com/compare/book/05/05/10/" title="сравнение переводов, параллельные ссылки">10</a></sup> Lekin Meni sevib, amrlarimga rioya qiladiganlarning ming–ming avlodlariga sodiq sevgimni ko‘rsataman.</div>
  <div id="11"><sup><a href="https://www.kitobook.com/compare/book/05/05/11/" title="сравнение переводов, параллельные ссылки">11</a></sup> Men, Egangiz Xudoning ismini suiiste’mol qilmang. Kim Mening ismimni suiiste’mol qilsa, o‘shani jazosiz qoldirmayman.</div>
  <div id="12"><sup><a href="https://www.kitobook.com/compare/book/05/05/12/" title="сравнение переводов, параллельные ссылки">12</a></sup> Men, Egangiz Xudoning amriga ko‘ra, Shabbat kuninimuqaddas deb biling, bu kunga rioya qilib yuring.</div>
  <div id="13"><sup><a href="https://www.kitobook.com/compare/book/05/05/13/" title="сравнение переводов, параллельные ссылки">13</a></sup> Hamma ishlaringizni bajarishingiz uchun olti kun bor.</div>
  <div id="14"><sup><a href="https://www.kitobook.com/compare/book/05/05/14/" title="сравнение переводов, параллельные ссылки">14</a></sup> Yettinchi kun esa Men, Egangiz Xudoga atalgan Shabbat kunidir. O‘sha kuni hech qanday ish qilmanglar. O‘g‘illaringiz, qizlaringiz, qullaringiz, cho‘rilaringiz, molingiz, eshagingiz, birorta hayvoningiz, shahringizdagi musofirlar ham hech qanday ish qilishmasin. Qulu cho‘rilaringiz sizday dam olsin.</div>
  <div id="15"><sup><a href="https://www.kitobook.com/compare/book/05/05/15/" title="сравнение переводов, параллельные ссылки">15</a></sup> Yodingizda tuting: sizlar Misrda qul edingiz, Men qudratim va ajoyibotlarim bilan sizlarni u yerdan olib chiqdim. Shuning uchun, Shabbat kuniga rioya qilinglar, deb amr etdim.</div>
  <div id="16"><sup><a href="https://www.kitobook.com/compare/book/05/05/16/" title="сравнение переводов, параллельные ссылки">16</a></sup> Men, Egangiz Xudo amr etganimdek, ota– onangizni hurmat qiling. O‘shanda Men sizlarga berayotgan yurtda umringiz uzoq bo‘lib, baxtiyor yashaysiz.</div>
  <div id="17"><sup><a href="https://www.kitobook.com/compare/book/05/05/17/" title="сравнение переводов, параллельные ссылки">17</a></sup> Qotillik qilmang.</div>
  <div id="18"><sup><a href="https://www.kitobook.com/compare/book/05/05/18/" title="сравнение переводов, параллельные ссылки">18</a></sup> Zino qilmang.</div>
  <div id="19"><sup><a href="https://www.kitobook.com/compare/book/05/05/19/" title="сравнение переводов, параллельные ссылки">19</a></sup> O‘g‘irlik qilmang.</div>
  <div id="20"><sup><a href="https://www.kitobook.com/compare/book/05/05/20/" title="сравнение переводов, параллельные ссылки">20</a></sup> Qo‘shningizga qarshi yolg‘on guvohlik bermang.</div>
  <div id="21"><sup><a href="https://www.kitobook.com/compare/book/05/05/21/" title="сравнение переводов, параллельные ссылки">21</a></sup> Qo‘shningizning xotiniga ko‘z olaytirmang. Qo‘shningizning uyi, dalasi, quli yoki cho‘risi, moli yoxud eshagi, unga qarashli biror narsasiga ko‘z olaytirmang.”</div>
  <div id="22"><sup><a href="https://www.kitobook.com/compare/book/05/05/22/" title="сравнение переводов, параллельные ссылки">22</a></sup> Egangiz bu amrlarni hammangizga o‘sha tog‘da olov, bulut va qorong‘ilik ichidan baland ovoz bilan aytdi, boshqa biron so‘z qo‘shmadi. So‘ngra U bu amrlarni ikkita tosh lavhaga yozib, menga berdi.</div>
  <div id="23"><sup><a href="https://www.kitobook.com/compare/book/05/05/23/" title="сравнение переводов, параллельные ссылки">23</a></sup> Tog‘ olov bo‘lib yonayotganda, qorong‘ilik ichidan ovoz eshitdingiz. Shunda qabilalaringiz boshliqlari va oqsoqollari mening oldimga kelib,</div>
  <div id="24"><sup><a href="https://www.kitobook.com/compare/book/05/05/24/" title="сравнение переводов, параллельные ссылки">24</a></sup> shunday deyishdi: “Mana, Egamiz Xudo ulug‘vorligini, buyukligini bizga ko‘rsatdi. Uning ovozini biz olov ichidan eshitdik. Bugun biz Xudoning inson zotiga gapirganini, ammo inson tirik qolganini ko‘rdik.</div>
  <div id="25"><sup><a href="https://www.kitobook.com/compare/book/05/05/25/" title="сравнение переводов, параллельные ссылки">25</a></sup> Nima qilamiz endi jonimizni xavf ostiga qo‘yib?! Mana bu buyuk olov bizni yondirib tashlaydi–ku. Agar biz Egamiz Xudoning ovozini yana eshitsak, aniq o‘lamiz.</div>
  <div id="26"><sup><a href="https://www.kitobook.com/compare/book/05/05/26/" title="сравнение переводов, параллельные ссылки">26</a></sup> Axir, olov ichidan gapiradigan barhayot Xudoning ovozini biz kabi eshitib, tirik qolgan inson bormi?!</div>
  <div id="27"><sup><a href="https://www.kitobook.com/compare/book/05/05/27/" title="сравнение переводов, параллельные ссылки">27</a></sup> Endi sen bor, Egamiz Xudoning hamma so‘zlarini eshit. Keyin Uning har bir so‘zini bizga ayt. Biz quloq solib, bajaramiz.”</div>
  <div id="28"><sup><a href="https://www.kitobook.com/compare/book/05/05/28/" title="сравнение переводов, параллельные ссылки">28</a></sup> Sizlar menga gapirganlaringizda, Egamiz so‘zlaringizni eshitib, shunday dedi: “Men bu xalqning senga aytgan so‘zlarini eshitdim, hamma aytganlari to‘g‘ri.</div>
  <div id="29"><sup><a href="https://www.kitobook.com/compare/book/05/05/29/" title="сравнение переводов, параллельные ссылки">29</a></sup> Qaniydi, ularning yuraklari har doim shunday bo‘lsa, Mendan qo‘rqib, amrlarimni bajarishsa! Shunda o‘zlari ham, farzandlari ham to abad baxtli bo‘lishardi.</div>
  <div id="30"><sup><a href="https://www.kitobook.com/compare/book/05/05/30/" title="сравнение переводов, параллельные ссылки">30</a></sup> Endi ularning oldiga borib: ‘Chodirlaringizga qaytinglar’, deb ayt.</div>
  <div id="31"><sup><a href="https://www.kitobook.com/compare/book/05/05/31/" title="сравнение переводов, параллельные ссылки">31</a></sup> Sen esa shu yerda Mening yonimda qolasan. Men senga amrlar, farmonlar va qonun–qoidalar beraman. Sen bularni xalqqa o‘rgatasan. Men ularga mulk qilib beradigan yurtda hammasiga rioya qilishsin.”</div>
  <div id="32"><sup><a href="https://www.kitobook.com/compare/book/05/05/32/" title="сравнение переводов, параллельные ссылки">32</a></sup> Endi o‘ngga ham, chapga ham og‘may, Egangiz Xudo sizlarga buyurgan amrlarga bitta qoldirmay rioya qilinglar.</div>
  <div id="33"><sup><a href="https://www.kitobook.com/compare/book/05/05/33/" title="сравнение переводов, параллельные ссылки">33</a></sup> Egangiz Xudo amr etgan yo‘ldan yuringlar. Shunda yashaysizlar, baxtli bo‘lasizlar, mulk qilib oladigan yurtda uzoq umr ko‘rasizlar.</div>
</div>