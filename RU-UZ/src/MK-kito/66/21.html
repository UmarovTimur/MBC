<div itemprop="articleBody" class="text">
  <div id="1"><sup><a href="https://www.kitobook.com/compare/book/66/21/1/" title="сравнение переводов, параллельные ссылки">1</a></sup> Shundan keyin men yangi bir osmon va yangi bir yerni ko‘rdim. Avvalgi yeru osmon g‘oyib bo‘lgan edi, dengiz ham endi yo‘q edi.</div>
  <div id="2"><sup><a href="https://www.kitobook.com/compare/book/66/21/2/" title="сравнение переводов, параллельные ссылки">2</a></sup> Men muqaddas shahar — yangi Quddusni ko‘rdim. Quddus osmondan, Xudo huzuridan tushib kelayotgan edi. U kuyovi uchun bezanib olgan kelinchakka o‘xshar edi.</div>
  <div id="3"><sup><a href="https://www.kitobook.com/compare/book/66/21/3/" title="сравнение переводов, параллельные ссылки">3</a></sup> Men taxtdan baland bir ovoz kelganini eshitdim. O‘sha ovoz dedi: “Xudoning maskani insonlar orasidadir! U endi odamlar orasida yashaydi, Ular Xudoning xalqi bo‘ladilar. Xudoning O‘zi ular bilan birga bo‘ladi.</div>
  <div id="4"><sup><a href="https://www.kitobook.com/compare/book/66/21/4/" title="сравнение переводов, параллельные ссылки">4</a></sup> Xudo ularning ko‘zidagi har bir tomchi yoshni artib qo‘yadi. Endi o‘lim mavjud bo‘lmaydi, Hech kim qayg‘urmaydi, yig‘lamaydi, azob chekmaydi. Zero, avvalgilar o‘tib ketdi.”</div>
  <div id="5"><sup><a href="https://www.kitobook.com/compare/book/66/21/5/" title="сравнение переводов, параллельные ссылки">5</a></sup> Taxtda o‘tirgan Zot shunday dedi: “Mana, Men hammasini yangi qilib yaratyapman!” Keyin U menga dedi: “Bularni yozib qo‘y. Axir, bu so‘zlar ishonchli va to‘g‘ridir!”</div>
  <div id="6"><sup><a href="https://www.kitobook.com/compare/book/66/21/6/" title="сравнение переводов, параллельные ссылки">6</a></sup> So‘ng menga yana dedi: “Amalga oshdi! Ibtido va Intiho, Boshi va Poyoni O‘zimman. Chanqaganga Men buloqdagi hayotbaxsh suvdan ichiraman. Buning evaziga u hech qanday to‘lov bermaydi.</div>
  <div id="7"><sup><a href="https://www.kitobook.com/compare/book/66/21/7/" title="сравнение переводов, параллельные ссылки">7</a></sup> G‘olib kelganlarga bu barakalar nasib bo‘ladi. Men uning Xudosi bo‘laman, u Mening o‘g‘lim bo‘ladi.</div>
  <div id="8"><sup><a href="https://www.kitobook.com/compare/book/66/21/8/" title="сравнение переводов, параллельные ссылки">8</a></sup> Ammo qo‘rqoq, imondan qaytgan, iflos, qotil, buzuq, jodugar, butparast va hamma yolg‘onchilarning qismati olov va oltingugurt bilan yonayotgan ko‘ldadir. Bu ikkinchi o‘limdir.”</div>
  <div id="9"><sup><a href="https://www.kitobook.com/compare/book/66/21/9/" title="сравнение переводов, параллельные ссылки">9</a></sup> Shu payt men oxirgi yetti baloga to‘ldirilgan yettita kosani ushlagan yetti farishtadan birini ko‘rdim. U oldimga kelib, menga dedi: “Bu yoqqa kel! Men senga kelinni, Qo‘zining xotinini ko‘rsataman.”</div>
  <div id="10"><sup><a href="https://www.kitobook.com/compare/book/66/21/10/" title="сравнение переводов, параллельные ссылки">10</a></sup> Muqaddas Ruh meni qamrab oldi va farishta meni baland bir tog‘ning cho‘qqisiga olib chiqdi. U menga osmondan, Xudo huzuridan tushayotgan muqaddas shahar — Quddusni ko‘rsatdi.</div>
  <div id="11"><sup><a href="https://www.kitobook.com/compare/book/66/21/11/" title="сравнение переводов, параллельные ссылки">11</a></sup> Shahar Xudoning ulug‘vorligiga to‘lib, qimmatbaho javohirday, billurday sof yashma toshiday yarqirardi.</div>
  <div id="12"><sup><a href="https://www.kitobook.com/compare/book/66/21/12/" title="сравнение переводов, параллельные ссылки">12</a></sup> Qalin va baland devor bilan o‘ralgan bu shaharning o‘n ikki darvozasi bor edi. Har bir darvozani bittadan farishta qo‘riqlardi. Darvozalarda Isroil xalqining o‘n ikki qabilasi nomlari yozilgandi.</div>
  <div id="13"><sup><a href="https://www.kitobook.com/compare/book/66/21/13/" title="сравнение переводов, параллельные ссылки">13</a></sup> Darvozalarning uchtasi sharqda, uchtasi shimolda, uchtasi janubda va uchtasi g‘arbda joylashgan edi.</div>
  <div id="14"><sup><a href="https://www.kitobook.com/compare/book/66/21/14/" title="сравнение переводов, параллельные ссылки">14</a></sup> Shahar devorlarining o‘n ikkita poydevori bor edi. Poydevorlarga Qo‘zining o‘n ikki havoriysi ismlari yozilgandi.</div>
  <div id="15"><sup><a href="https://www.kitobook.com/compare/book/66/21/15/" title="сравнение переводов, параллельные ссылки">15</a></sup> Menga gapirgan farishtaning qo‘lida oltin chizg‘ichi bor edi. Bu chizg‘ich shaharni, uning darvozalariyu devorini o‘lchash uchun edi.</div>
  <div id="16"><sup><a href="https://www.kitobook.com/compare/book/66/21/16/" title="сравнение переводов, параллельные ссылки">16</a></sup> Shahar to‘rtburchak shaklda bo‘lib, uzunligi bilan eni bir xil edi. Farishta chizg‘ichi bilan shaharni o‘lchadi, shaharning eni 12.000 o‘q otimi ekan. Uning uzunligi bilan balandligi ham shunday edi.</div>
  <div id="17"><sup><a href="https://www.kitobook.com/compare/book/66/21/17/" title="сравнение переводов, параллельные ссылки">17</a></sup> So‘ng farishta shaharning devorini o‘lchadi. Devorning balandligi 144 tirsak chiqdi. Farishta insoniy o‘lchovdan foydalangandi.</div>
  <div id="18"><sup><a href="https://www.kitobook.com/compare/book/66/21/18/" title="сравнение переводов, параллельные ссылки">18</a></sup> Shahar devori yashma toshidan qurilgandi. Shaharning o‘zi esa shishaday tiniq, sof oltindan edi.</div>
  <div id="19"><sup><a href="https://www.kitobook.com/compare/book/66/21/19/" title="сравнение переводов, параллельные ссылки">19</a></sup> Shahar devorlarining poydevorlari turli qimmatbaho toshlar bilan bezatilgan edi: birinchi poydevor yashmadan, ikkinchisi ko‘k yoqutdan, uchinchisi agatdan, to‘rtinchisi zumraddan edi.</div>
  <div id="20"><sup><a href="https://www.kitobook.com/compare/book/66/21/20/" title="сравнение переводов, параллельные ссылки">20</a></sup> Beshinchisi aqiq, oltinchisi la’l, yettinchisi xrizolit, sakkizinchisi berill, to‘qqizinchisi topaz, o‘ninchisi zabarjad, o‘n birinchisi lojuvard, o‘n ikkinchisi ametistdan edi.</div>
  <div id="21"><sup><a href="https://www.kitobook.com/compare/book/66/21/21/" title="сравнение переводов, параллельные ссылки">21</a></sup> O‘n ikki darvoza o‘n ikki marvariddan iborat edi. Har bir darvoza bitta marvariddan yasalgan edi. Shaharning shoh ko‘chasi sof oltindan bo‘lib, shishaday musaffo edi.</div>
  <div id="22"><sup><a href="https://www.kitobook.com/compare/book/66/21/22/" title="сравнение переводов, параллельные ссылки">22</a></sup> Men bu shaharda Ma’bad ko‘rmadim. Zotan Qodir Xudo — Egamizning O‘zi va Qo‘zi shaharning Ma’badidir.</div>
  <div id="23"><sup><a href="https://www.kitobook.com/compare/book/66/21/23/" title="сравнение переводов, параллельные ссылки">23</a></sup> Shaharni yoritish uchun quyoshga yoki oyga ehtiyoj ham yo‘q. Chunki Xudoning ulug‘vorligi uni yoritadi, Qo‘zining O‘zi uning chirog‘i bo‘ladi.</div>
  <div id="24"><sup><a href="https://www.kitobook.com/compare/book/66/21/24/" title="сравнение переводов, параллельные ссылки">24</a></sup> Xalqlar shaharning nurida yurishadi. Yer yuzi shohlari unga o‘z boyliklarini keltirishadi.</div>
  <div id="25"><sup><a href="https://www.kitobook.com/compare/book/66/21/25/" title="сравнение переводов, параллельные ссылки">25</a></sup> Shahar darvozalari kun bo‘yi yopilmaydi, u yerda tun bo‘lmaydi.</div>
  <div id="26"><sup><a href="https://www.kitobook.com/compare/book/66/21/26/" title="сравнение переводов, параллельные ссылки">26</a></sup> Xalqlarning ulug‘vor xazinalari unga kiritiladi.</div>
  <div id="27"><sup><a href="https://www.kitobook.com/compare/book/66/21/27/" title="сравнение переводов, параллельные ссылки">27</a></sup> Lekin hech qanday harom narsa, jirkanch ishlar qiladigan yoki yolg‘on gapiradigan bironta kishi unga kirmaydi. Faqat Qo‘zining hayot kitobida yozilganlar kiradilar.</div>
</div>