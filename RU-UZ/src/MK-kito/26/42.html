<div itemprop="articleBody" class="text">
  <div id="1"><sup><a href="https://www.kitobook.com/compare/book/26/42/1/" title="сравнение переводов, параллельные ссылки">1</a></sup> So‘ng o‘sha odam meni tashqi hovliga olib chiqib, Ma’badning shimolidagi bir qator xonalar oldiga olib bordi. Bu xonalar Ma’badning g‘arb tomondagi imoratga yaqin joylashgan edi.</div>
  <div id="2"><sup><a href="https://www.kitobook.com/compare/book/26/42/2/" title="сравнение переводов, параллельные ссылки">2</a></sup> Ularning umumiy uzunligi 100 tirsak, eni 50 tirsak edi, ularning eshigi shimol tomonga ochilardi.</div>
  <div id="3"><sup><a href="https://www.kitobook.com/compare/book/26/42/3/" title="сравнение переводов, параллельные ссылки">3</a></sup> Xonalar bir tomoni bilan eni 20 tirsak bo‘lgan ichki hovlining ochiq joyiga, ikkinchi tomoni bilan Ma’badning tosh yotqizilgan tashqi hovlisiga qarab turardi. Xonalar uch qavat qilib qurilgan edi.</div>
  <div id="4"><sup><a href="https://www.kitobook.com/compare/book/26/42/4/" title="сравнение переводов, параллельные ссылки">4</a></sup> Xonalarning ichki hovli tomonida bir keng yo‘lak bor edi. Bu yo‘lakning eni 10 tirsak, uzunligi 100 tirsak edi. Ammo xonalarning eshiklari shimol tomon ochilar edi.</div>
  <div id="5"><sup><a href="https://www.kitobook.com/compare/book/26/42/5/" title="сравнение переводов, параллельные ссылки">5</a></sup> Uchinchi qavatdagi xonalar, ikkinchi qavatdagilarga, ikkinchi qavatdagi xonalar esa birinchi qavatdagilarga qaraganda torroq edi. Shuning hisobiga yuqori qavatdagi ayvonlar kengroq edi.</div>
  <div id="6"><sup><a href="https://www.kitobook.com/compare/book/26/42/6/" title="сравнение переводов, параллельные ссылки">6</a></sup> Quyi qavatdagi xonalar yuqori qavatdagi xonalarga tayanch bo‘lib xizmat qilar edi. Shu sababdan bu inshoot qurilmasida Ma’badning boshqa binolaridan farqli ravishda ustunlardan foydalanilmagan.</div>
  <div id="7"><sup><a href="https://www.kitobook.com/compare/book/26/42/7/" title="сравнение переводов, параллельные ссылки">7</a></sup> Bu xonalarni tashqi hovlidan devor ajratib turar edi. Uzunligi 50 tirsak bo‘lgan bu devor tashqi hovlidagi hujralarning davomiga qurilgan edi.</div>
  <div id="8"><sup><a href="https://www.kitobook.com/compare/book/26/42/8/" title="сравнение переводов, параллельные ссылки">8</a></sup> Tashqi hovlidagi hujralarning uzunligi 50 tirsak, ichki hovlidagi bu xonalarning uzunligi esa 100 tirsak edi.</div>
  <div id="9"><sup><a href="https://www.kitobook.com/compare/book/26/42/9/" title="сравнение переводов, параллельные ссылки">9</a></sup> Bu xonalarga tashqi hovlidan kirish uchun sharqdagi kiraverishdan foydalanilgan.</div>
  <div id="10"><sup><a href="https://www.kitobook.com/compare/book/26/42/10/" title="сравнение переводов, параллельные ссылки">10</a></sup> Bu kiraverish hovlining devori boshlangan joyida edi. Janub tomonda ham ochiq joy va imorat ro‘parasida xonalar bor edi.</div>
  <div id="11"><sup><a href="https://www.kitobook.com/compare/book/26/42/11/" title="сравнение переводов, параллельные ссылки">11</a></sup> Bu xonalarning old tomonida yo‘lakchasi bor edi. Xonalarning hajmi, eshiklari, tuzilishi va kirish joylari shimol tomondagi xonalarniki bilan bir xil edi.</div>
  <div id="12"><sup><a href="https://www.kitobook.com/compare/book/26/42/12/" title="сравнение переводов, параллельные ссылки">12</a></sup> Bu xonalarga sharq tomondan o‘sha yo‘lakcha orqali kirilar edi. Yo‘lakning bir tomoni devor edi.</div>
  <div id="13"><sup><a href="https://www.kitobook.com/compare/book/26/42/13/" title="сравнение переводов, параллельные ссылки">13</a></sup> U odam menga shunday dedi: “Ma’badning shimol va janub tomoniga qurilgan bu xonalar muqaddasdir. Bu xonalarda Egamizning huzuriga kiradigan ruhoniylar eng muqaddas nazrlarni tanovul qiladilar. Don nazri, gunoh qurbonliklari va ayb qurbonliklari bu xonalarga qo‘yiladi, chunki bu xonalar muqaddasdir.</div>
  <div id="14"><sup><a href="https://www.kitobook.com/compare/book/26/42/14/" title="сравнение переводов, параллельные ссылки">14</a></sup> Ruhoniylar Ma’badda xizmat qilib bo‘lganlaridan keyin, muqaddas liboslarini bu xonalarda yechib, boshqa kiyim kiyib olishlari kerak. Shundan keyingina tashqi hovliga, odamlarning oldiga chiqishlari mumkin.</div>
  <div id="15"><sup><a href="https://www.kitobook.com/compare/book/26/42/15/" title="сравнение переводов, параллельные ссылки">15</a></sup> O‘sha odam Ma’bad hovlisidagi binolarni o‘lchab bo‘lgandan so‘ng, meni sharqiy darvoza orqali tashqariga olib chiqib, Ma’bad hovlisining atrofidagi devorni o‘lchay boshladi.</div>
  <div id="16"><sup><a href="https://www.kitobook.com/compare/book/26/42/16/" title="сравнение переводов, параллельные ссылки">16</a></sup> U chizg‘ichi bilan devorning sharq tomonini o‘lchadi, devorning uzunligi 500 tirsak chiqdi.</div>
  <div id="17"><sup><a href="https://www.kitobook.com/compare/book/26/42/17/" title="сравнение переводов, параллельные ссылки">17</a></sup> -</div>
  <div id="18"><sup><a href="https://www.kitobook.com/compare/book/26/42/18/" title="сравнение переводов, параллельные ссылки">18</a></sup> -</div>
  <div id="19"><sup><a href="https://www.kitobook.com/compare/book/26/42/19/" title="сравнение переводов, параллельные ссылки">19</a></sup> So‘ng devorning shimol, janub va g‘arb tomonlarini o‘lchadi. Devorning hamma tomonlari 500 tirsak uzunlikda edi.</div>
  <div id="20"><sup><a href="https://www.kitobook.com/compare/book/26/42/20/" title="сравнение переводов, параллельные ссылки">20</a></sup> Ma’bad hududi to‘rt burchak shaklda edi. Bu devor muqaddas joyni oddiy joydan ajratib turar edi.</div>
</div>