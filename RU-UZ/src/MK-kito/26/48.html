<div itemprop="articleBody" class="text">
  <div id="1"><sup><a href="https://www.kitobook.com/compare/book/26/48/1/" title="сравнение переводов, параллельные ссылки">1</a></sup> Quyida Isroil qabilalarining nomlari va ularning ulush qilib olgan yerlari qayd etilgan. Dan qabilasining hududi Isroil yurtining shimolida joylashgan. Uning chegarasi Xetlon yo‘li bo‘ylab Levo–Xomatga, so‘ng Xazor–Enanga boradi. Xazor–Enan shahri janubdagi Damashq va shimoldagi Xomat hududlari orasida joylashgan. Dan qabilasining hududi Isroil yurtining g‘arbiy chegarasidan sharqiy chegarasigacha cho‘ziladi.</div>
  <div id="2"><sup><a href="https://www.kitobook.com/compare/book/26/48/2/" title="сравнение переводов, параллельные ссылки">2</a></sup> Dan hududidan janubda Asher qabilasi joylashadi, uning hududi ham Isroil yurtining g‘arbiy chegarasidan sharqiy chegarasigacha cho‘ziladi.</div>
  <div id="3"><sup><a href="https://www.kitobook.com/compare/book/26/48/3/" title="сравнение переводов, параллельные ссылки">3</a></sup> Asher hududidan janubda Naftali qabilasi joylashadi, ularning hududi ham g‘arbdan sharqqacha cho‘ziladi.</div>
  <div id="4"><sup><a href="https://www.kitobook.com/compare/book/26/48/4/" title="сравнение переводов, параллельные ссылки">4</a></sup> Naftalidan janubda Manashe qabilasi,</div>
  <div id="5"><sup><a href="https://www.kitobook.com/compare/book/26/48/5/" title="сравнение переводов, параллельные ссылки">5</a></sup> Manashedan janubda Efrayim,</div>
  <div id="6"><sup><a href="https://www.kitobook.com/compare/book/26/48/6/" title="сравнение переводов, параллельные ссылки">6</a></sup> so‘ng Ruben,</div>
  <div id="7"><sup><a href="https://www.kitobook.com/compare/book/26/48/7/" title="сравнение переводов, параллельные ссылки">7</a></sup> so‘ng Yahudo qabilalari joylashadi. Hamma qabilalarning hududlari Isroil yurtining g‘arbiy chegarasidan sharqiy chegarasigacha cho‘ziladi.</div>
  <div id="8"><sup><a href="https://www.kitobook.com/compare/book/26/48/8/" title="сравнение переводов, параллельные ссылки">8</a></sup> Yahudo hududidan janubda maxsus ajratilgan yer bo‘ladi. Bu yerning uzunligi har bir qabilaga ajratilgan yerning uzunligi bilan teng, Isroil yurtining g‘arbiy chegarasidan sharqiy chegarasigacha bo‘ladi. Eni esa 25.000 tirsak bo‘ladi. Bu maxsus ajratilgan yerning o‘rtasida Ma’bad joylashadi.</div>
  <div id="9"><sup><a href="https://www.kitobook.com/compare/book/26/48/9/" title="сравнение переводов, параллельные ссылки">9</a></sup> Menga ajratilgan bu hududning uzunligi 25.000 tirsak, eni 20.000 tirsak bo‘ladi.</div>
  <div id="10"><sup><a href="https://www.kitobook.com/compare/book/26/48/10/" title="сравнение переводов, параллельные ссылки">10</a></sup> Men, Egangiz, muqaddas yerimning yarmini ruhoniylarga beraman. Ularga ajratilgan yerning shimol tomonidagi uzunligi 25.000 tirsak, g‘arb tomondagi eni 10.000 tirsak, sharq tomondagi eni 10.000 tirsak va janub tomondagi uzunligi 25.000 tirsak bo‘ladi. Ruhoniylarga ajratilgan yerning markazida Mening Ma’badim joylashadi.</div>
  <div id="11"><sup><a href="https://www.kitobook.com/compare/book/26/48/11/" title="сравнение переводов, параллельные ссылки">11</a></sup> Bu yer faqat Zodo‘x avlodidan tayinlangan ruhoniylarga tegishli bo‘ladi, chunki ular Mening talablarimni bajardilar. Isroil xalqi va boshqa levilar Mendan yuz o‘girganlarida ular Mendan yuz o‘girmadilar.</div>
  <div id="12"><sup><a href="https://www.kitobook.com/compare/book/26/48/12/" title="сравнение переводов, параллельные ссылки">12</a></sup> Menga ajratilgan hududning eng muqaddas joyi ruhoniylarning maxsus ulushi bo‘ladi. Ruhoniylarning bu yeri levilarning yerlariga tutashgan bo‘ladi.</div>
  <div id="13"><sup><a href="https://www.kitobook.com/compare/book/26/48/13/" title="сравнение переводов, параллельные ссылки">13</a></sup> Men muqaddas yerimning ikkinchi yarmini levilarga beraman. Ularga beradigan yerning uzunligi 25.000 tirsak, eni 10.000 tirsak bo‘ladi. Ruhoniy va levilarga beradigan yerning umumiy uzunligi 25.000 tirsak, eni 20.000 tirsak bo‘ladi.</div>
  <div id="14"><sup><a href="https://www.kitobook.com/compare/book/26/48/14/" title="сравнение переводов, параллельные ссылки">14</a></sup> Bu yerni sotish, ayirboshlash yoki birovning nomiga o‘tkazish qat’iyan man etiladi. Axir, bu yer Meniki, u muqaddasdir.</div>
  <div id="15"><sup><a href="https://www.kitobook.com/compare/book/26/48/15/" title="сравнение переводов, параллельные ссылки">15</a></sup> Menga ajratilgan yerdan janubda shaharga qarashli yerlar bo‘ladi. Uzunligi 25.000 tirsak, eni 5.000 tirsak bo‘lgan bu yerlarda odamlarning uylari va yaylovlari bo‘ladi. Shahar o‘sha yerning markazida joylashadi.</div>
  <div id="16"><sup><a href="https://www.kitobook.com/compare/book/26/48/16/" title="сравнение переводов, параллельные ссылки">16</a></sup> Shaharning eni va uzunligi bir xil 4.500 tirsak bo‘ladi.</div>
  <div id="17"><sup><a href="https://www.kitobook.com/compare/book/26/48/17/" title="сравнение переводов, параллельные ссылки">17</a></sup> Shahar har tomondan eni 250 tirsak bo‘lgan yaylovlar bilan o‘ralgan bo‘ladi.</div>
  <div id="18"><sup><a href="https://www.kitobook.com/compare/book/26/48/18/" title="сравнение переводов, параллельные ссылки">18</a></sup> Shahardan ortib qolgan g‘arbdagi va sharqdagi 10.000 tirsakka 5.000 tirsak bo‘lgan yer dalalar uchun mo‘ljallangan. U yerda shahardagi ishchilar uchun ozuqa yetishtiriladi.</div>
  <div id="19"><sup><a href="https://www.kitobook.com/compare/book/26/48/19/" title="сравнение переводов, параллельные ссылки">19</a></sup> Shaharda yashaydigan har qanday odam, qaysi qabiladan bo‘lmasin, o‘sha dalalarga ekin ekishi mumkin.</div>
  <div id="20"><sup><a href="https://www.kitobook.com/compare/book/26/48/20/" title="сравнение переводов, параллельные ссылки">20</a></sup> Demak, maxsus ajratilgan yer to‘rtburchak shaklda, har bir tomoni 25.000 tirsak uzunlikda bo‘ladi. Bu yer muqaddas yerlarni va shahar qaramog‘idagi yerlarni o‘z ichiga oladi.</div>
  <div id="21"><sup><a href="https://www.kitobook.com/compare/book/26/48/21/" title="сравнение переводов, параллельные ссылки">21</a></sup> Maxsus ajratilgan yerning g‘arb va sharq tomonidagi ortgan yerlar Isroil hukmdoriga qarashli bo‘ladi. Hukmdorning sharqdagi yerlari Iordan daryosiga, g‘arbdagi yerlari O‘rta yer dengiziga borib taqaladi. G‘arbdagi yerning ham, sharqdagi yerning ham uzunligi 25.000 tirsak bo‘ladi. Ularning o‘rtasida Mening muqaddas ulushim, Ma’badim,</div>
  <div id="22"><sup><a href="https://www.kitobook.com/compare/book/26/48/22/" title="сравнение переводов, параллельные ссылки">22</a></sup> Levilarning ulushi va Quddus shahri joylashadi. Hukmdorning yerlari shimolda Yahudo qabilasining yerlariga, janubda Benyamin qabilasining yerlariga chegaradosh bo‘ladi.</div>
  <div id="23"><sup><a href="https://www.kitobook.com/compare/book/26/48/23/" title="сравнение переводов, параллельные ссылки">23</a></sup> Qolgan qabilalarga quyidagi yerlar ulush qilib beriladi: maxsus ajratilgan yerdan janubda Benyamin qabilasining hududi bo‘lib, Isroil yurtining sharqiy chegarasidan g‘arbiy chegarasigacha cho‘ziladi.</div>
  <div id="24"><sup><a href="https://www.kitobook.com/compare/book/26/48/24/" title="сравнение переводов, параллельные ссылки">24</a></sup> Benyamin hududidan janubda Shimo‘n qabilasining hududi bo‘lib, yurtning sharqiy chegarasidan g‘arbiy chegarasigacha cho‘ziladi.</div>
  <div id="25"><sup><a href="https://www.kitobook.com/compare/book/26/48/25/" title="сравнение переводов, параллельные ссылки">25</a></sup> Shimo‘n hududidan janubda Issaxor qabilasining hududi bo‘lib, sharqiy chegaradan g‘arbiy chegaragacha cho‘ziladi.</div>
  <div id="26"><sup><a href="https://www.kitobook.com/compare/book/26/48/26/" title="сравнение переводов, параллельные ссылки">26</a></sup> Issaxor hududidan janubda Zabulun qabilasining hududi bo‘lib, sharqiy chegaradan g‘arbiy chegaragacha cho‘ziladi.</div>
  <div id="27"><sup><a href="https://www.kitobook.com/compare/book/26/48/27/" title="сравнение переводов, параллельные ссылки">27</a></sup> Zabulun hududidan janubda Gad qabilasining hududi bo‘lib, sharqiy chegaradan g‘arbiy chegaragacha cho‘ziladi.</div>
  <div id="28"><sup><a href="https://www.kitobook.com/compare/book/26/48/28/" title="сравнение переводов, параллельные ссылки">28</a></sup> Gad hududining janubiy chegarasi Tamar shahridan to Kadeshdagi Mariva suvlarigacha boradi, keyin Misr soyligi bo‘ylab o‘tib, O‘rta yer dengizigacha yetadi.</div>
  <div id="29"><sup><a href="https://www.kitobook.com/compare/book/26/48/29/" title="сравнение переводов, параллельные ссылки">29</a></sup> Shunday qilib, Isroil yurti o‘n ikki qabilaga bo‘lib beriladi, olgan yerlari ularning ulushi bo‘ladi”, deb aytmoqda Egamiz Rabbiy.</div>
  <div id="30"><sup><a href="https://www.kitobook.com/compare/book/26/48/30/" title="сравнение переводов, параллельные ссылки">30</a></sup> Shaharning darvozalari quyidagicha bo‘lsin: shaharning shimoliy devori 4.500 tirsak uzunlikda bo‘lib,</div>
  <div id="31"><sup><a href="https://www.kitobook.com/compare/book/26/48/31/" title="сравнение переводов, параллельные ссылки">31</a></sup> uning uchta darvozasi bo‘ladi. Shahar darvozalariga Isroil qabilalarining nomlari beriladi. Bu tomondagi darvozalarning nomlari Ruben, Yahudo va Levi bo‘ladi.</div>
  <div id="32"><sup><a href="https://www.kitobook.com/compare/book/26/48/32/" title="сравнение переводов, параллельные ссылки">32</a></sup> Sharqiy devorning uzunligi ham 4.500 tirsak bo‘ladi, uning uchta darvozasi Yusuf, Benyamin va Dan qabilalari nomlari bilan nomlanadi.</div>
  <div id="33"><sup><a href="https://www.kitobook.com/compare/book/26/48/33/" title="сравнение переводов, параллельные ссылки">33</a></sup> Janubiy devorning uzunligi ham 4.500 tirsak bo‘ladi, uning uchta darvozasi Shimo‘n, Issaxor va Zabulun, deb nomlanadi.</div>
  <div id="34"><sup><a href="https://www.kitobook.com/compare/book/26/48/34/" title="сравнение переводов, параллельные ссылки">34</a></sup> G‘arbiy devorning uzunligi ham 4.500 tirsak bo‘ladi, uning uchta darvozasi Gad, Osher va Naftali deb nomlanadi.</div>
  <div id="35"><sup><a href="https://www.kitobook.com/compare/book/26/48/35/" title="сравнение переводов, параллельные ссылки">35</a></sup> Shaharni o‘rab turgan devorning umumiy uzunligi 18.000 tirsak bo‘ladi. O‘sha vaqtdan boshlab shaharning nomi “Egamiz shu yerdadir” bo‘ladi.</div>
</div>