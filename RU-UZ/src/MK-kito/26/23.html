<div itemprop="articleBody" class="text">
  <div id="1"><sup><a href="https://www.kitobook.com/compare/book/26/23/1/" title="сравнение переводов, параллельные ссылки">1</a></sup> Egamiz menga O‘z so‘zini ayon qildi:</div>
  <div id="2"><sup><a href="https://www.kitobook.com/compare/book/26/23/2/" title="сравнение переводов, параллельные ссылки">2</a></sup> “Ey inson, bir onadan tug‘ilgan ikki opa–singil bor edi.</div>
  <div id="3"><sup><a href="https://www.kitobook.com/compare/book/26/23/3/" title="сравнение переводов, параллельные ссылки">3</a></sup> Ular Misrda fohishalik qilardilar. Yoshligidan fahsh yo‘liga kirgandilar. Qizlik ko‘kragi u yerda silandi, emchaklari siypalandi.</div>
  <div id="4"><sup><a href="https://www.kitobook.com/compare/book/26/23/4/" title="сравнение переводов, параллельные ссылки">4</a></sup> Kattasining ismi Oxola, kichkinasining ismi Oxolibo edi. Men ikkovini ham O‘z nikohimga olgan edim, ular Menga o‘g‘il–qizlar tug‘ib berishdi. Oxola Samariyani, Oxolibo Quddusni bildiradi.</div>
  <div id="5"><sup><a href="https://www.kitobook.com/compare/book/26/23/5/" title="сравнение переводов, параллельные ссылки">5</a></sup> Oxola Mening nikohimda bo‘la turib, fohishalik qilar edi. U o‘ynashlari bo‘lgan Ossuriyalik jangchilarga hirs qo‘ygan edi.</div>
  <div id="6"><sup><a href="https://www.kitobook.com/compare/book/26/23/6/" title="сравнение переводов, параллельные ссылки">6</a></sup> Ularning hammasi kelishgan yigitlar, zangori libos kiygan, ot mingan hokimu lashkarboshilar edi.</div>
  <div id="7"><sup><a href="https://www.kitobook.com/compare/book/26/23/7/" title="сравнение переводов, параллельные ссылки">7</a></sup> Oxola Ossuriyaning hamma sara erkaklari bilan fohishalik qilar edi. Hirs qo‘ygan har bir erkakning butlariga sig‘inib, o‘zini bulg‘ab yurardi.</div>
  <div id="8"><sup><a href="https://www.kitobook.com/compare/book/26/23/8/" title="сравнение переводов, параллельные ссылки">8</a></sup> U Misrda qilgan fohishaliklarini tashlamadi. Yoshligida erkaklar u bilan yotishgan edi, qizlik ko‘kragini silab, shahvatini qondirishgan edi.</div>
  <div id="9"><sup><a href="https://www.kitobook.com/compare/book/26/23/9/" title="сравнение переводов, параллельные ссылки">9</a></sup> Shu sababdan Men uni o‘ynashlarining qo‘liga topshirib qo‘ydim. U hirs qo‘ygan o‘sha Ossuriyaliklarning qo‘liga berdim.</div>
  <div id="10"><sup><a href="https://www.kitobook.com/compare/book/26/23/10/" title="сравнение переводов, параллельные ссылки">10</a></sup> Ular Oxolani qip–yalang‘och qildilar, uni o‘ldirdilar. O‘g‘il–qizlarini o‘zlariga qul qilib oldilar. Jazosini tortgan Oxola ayollarning og‘zidan tushmay qoldi.</div>
  <div id="11"><sup><a href="https://www.kitobook.com/compare/book/26/23/11/" title="сравнение переводов, параллельные ссылки">11</a></sup> Singlisi Oxolibo bularni ko‘rdi. Shunday bo‘lsa–da, suyuq oyoqligi va fohishaligi bilan opasidan o‘tib tushdi.</div>
  <div id="12"><sup><a href="https://www.kitobook.com/compare/book/26/23/12/" title="сравнение переводов, параллельные ссылки">12</a></sup> U ham o‘sha Ossuriyalik hokimu lashkarboshilarga, qurol–aslahalar taqqan otliq xushbichim jangchilarga hirs qo‘ydi.</div>
  <div id="13"><sup><a href="https://www.kitobook.com/compare/book/26/23/13/" title="сравнение переводов, параллельные ссылки">13</a></sup> Men Oxoliboning bulg‘anganini ko‘rdim, opasi bilan bir yo‘lni tanlaganini bildim.</div>
  <div id="14"><sup><a href="https://www.kitobook.com/compare/book/26/23/14/" title="сравнение переводов, параллельные ссылки">14</a></sup> U borgan sari fohishalikka berilib ketar edi. Bir kuni u devorga tushirilgan Bobilliklarning rasmlarini ko‘rib qoldi. Ular qizil rangga bo‘yalgan edilar.</div>
  <div id="15"><sup><a href="https://www.kitobook.com/compare/book/26/23/15/" title="сравнение переводов, параллельные ссылки">15</a></sup> Bellarida kamar, boshlarida ko‘rkam salla bilan tasvirlangan edilar. Ular Xaldey yurtida tug‘ilgan Bobil otliq sarkardalarga o‘xshar edilar.</div>
  <div id="16"><sup><a href="https://www.kitobook.com/compare/book/26/23/16/" title="сравнение переводов, параллельные ссылки">16</a></sup> Oxolibo o‘sha rasmlarni ko‘rdi–yu shahvat uning qonini qizdira boshladi. U Bobilga choparlar jo‘natib, Bobilliklarni o‘z huzuriga chorladi.</div>
  <div id="17"><sup><a href="https://www.kitobook.com/compare/book/26/23/17/" title="сравнение переводов, параллельные ссылки">17</a></sup> Bobilliklar uning oldiga kirdilar, ishq to‘shagiga u bilan yotdilar, o‘z hirsi bilan uni bulg‘adilar. Oxolibo bulg‘angandan keyin Bobilliklardan jirkanib ketdi, ulardan yuzini o‘girdi.</div>
  <div id="18"><sup><a href="https://www.kitobook.com/compare/book/26/23/18/" title="сравнение переводов, параллельные ссылки">18</a></sup> U fohishalikka berilib, yalang‘och badanini hammaga ko‘z–ko‘z qilganda, Men undan jirkanib ketdim, opasidan yuz o‘girganimday undan ham yuzimni o‘girdim.</div>
  <div id="19"><sup><a href="https://www.kitobook.com/compare/book/26/23/19/" title="сравнение переводов, параллельные ссылки">19</a></sup> U esa yoshlik davrini, Misrda qilgan behayoligini eslab, yanada ko‘p fohishalik qilaverdi.</div>
  <div id="20"><sup><a href="https://www.kitobook.com/compare/book/26/23/20/" title="сравнение переводов, параллельные ссылки">20</a></sup> Jinsiy a’zolari eshaklarnikiday, maniylari ayg‘irlarnikiday bo‘lgan o‘ynashlariga hirs qo‘ydi.</div>
  <div id="21"><sup><a href="https://www.kitobook.com/compare/book/26/23/21/" title="сравнение переводов, параллельные ссылки">21</a></sup> “Ey Oxolibo, sen yoshligingda qilgan behayoliklaringni qaytarmoqchi bo‘lding. O‘sha paytlarda Misrliklar emchaklaringni siypalagan edilar, qizlik ko‘kraklaringni silagan edilar.”</div>
  <div id="22"><sup><a href="https://www.kitobook.com/compare/book/26/23/22/" title="сравнение переводов, параллельные ссылки">22</a></sup> Shuning uchun, ey Oxolibo, Egamiz Rabbiy shunday demoqda: “Sen o‘sha o‘ynashlaringdan jirkanib, ulardan yuzingni o‘girgansan, ammo Men o‘shalarni senga qarshi qo‘zg‘ataman. Ular har tomondan kelib, senga hamla qiladilar.</div>
  <div id="23"><sup><a href="https://www.kitobook.com/compare/book/26/23/23/" title="сравнение переводов, параллельные ссылки">23</a></sup> Men Bobilliklarni, Paxo‘d, Sho‘va va Qo‘vadan kelgan hamma Xaldeylarni, jamiki Ossuriyaliklarni boshlab kelaman. Ot mingan o‘sha xushbichim yosh aslzodalarni, hokimu lashkarboshilarni, sarkardayu oliy toifali jangchilarni yig‘ib kelaman.</div>
  <div id="24"><sup><a href="https://www.kitobook.com/compare/book/26/23/24/" title="сравнение переводов, параллельные ссылки">24</a></sup> Ular qurollanadilar, senga qarshi jang aravalar, yuk aravalar va talay lashkarni tortib keladilar. Boshiga dubulg‘a kiygan, qo‘liga qalqon va sipar tutgan jangchilar seni qurshovga oladilar. Hukm qilishlari uchun Men seni ularning qo‘liga topshiraman. Ular seni o‘z qonunlariga muvofiq hukm qiladilar.</div>
  <div id="25"><sup><a href="https://www.kitobook.com/compare/book/26/23/25/" title="сравнение переводов, параллельные ссылки">25</a></sup> Men ustingga qahrimni yog‘diraman, lashkarlar seni shafqatsiz jazolaydilar. Ular sening burning va quloqlaringni kesib tashlaydilar, omon qolgan har bir odamni qilichdan o‘tkazadilar. O‘g‘il–qizlaringni asir qilib oladilar, omon qolganlarni yondirib yuboradilar.</div>
  <div id="26"><sup><a href="https://www.kitobook.com/compare/book/26/23/26/" title="сравнение переводов, параллельные ссылки">26</a></sup> Ustingdagi kiyimlarni yechib oladilar, qimmatbaho taqinchoqlaringni olib ketadilar.</div>
  <div id="27"><sup><a href="https://www.kitobook.com/compare/book/26/23/27/" title="сравнение переводов, параллельные ссылки">27</a></sup> Sen Misrda boshlagan fohishaligu suyuqoyoqligingga Men shu yo‘sin chek qo‘man. Bularga bo‘lgan ishtiyog‘ing yo‘qoladi, sen Misrni unutib yuborasan.”</div>
  <div id="28"><sup><a href="https://www.kitobook.com/compare/book/26/23/28/" title="сравнение переводов, параллельные ссылки">28</a></sup> Zero, EgamizRabbiy shunday demoqda: “Men seni o‘zing nafratlangan, jirkanib, yuzingni o‘girgan odamlarning qo‘liga topshiraman.</div>
  <div id="29"><sup><a href="https://www.kitobook.com/compare/book/26/23/29/" title="сравнение переводов, параллельные ссылки">29</a></sup> Ular nafrat bilan seni jazolaydilar, topgan–tutganingni tortib oladilar. Seni yalang‘och, hech vaqosiz tashlab ketadilar. Fohishaliging ochiladi, sharmanda bo‘lasan. Suyuqoyoqliging, fohishaliging</div>
  <div id="30"><sup><a href="https://www.kitobook.com/compare/book/26/23/30/" title="сравнение переводов, параллельные ссылки">30</a></sup> tufayli shu ahvolga tushasan. Sen boshqa xalqlar bilan fohishalik qilding, ularning butlari bilan bulg‘anding.</div>
  <div id="31"><sup><a href="https://www.kitobook.com/compare/book/26/23/31/" title="сравнение переводов, параллельные ссылки">31</a></sup> Sen opangning yo‘lidan ketding, shuning uchun Men opangga ichirgan jazo kosasidan senga ham ichiraman.”</div>
  <div id="32"><sup><a href="https://www.kitobook.com/compare/book/26/23/32/" title="сравнение переводов, параллельные ссылки">32</a></sup> Egamiz Rabbiy shunday demoqda: Sen ham opangning kosasidan ichasan, U kosa katta va chuqurdir. Seni mazax qilishadi, ustingdan kulishadi, U kosa limmo–lim to‘ladir.</div>
  <div id="33"><sup><a href="https://www.kitobook.com/compare/book/26/23/33/" title="сравнение переводов, параллельные ссылки">33</a></sup> Sen qayg‘uga botib mast bo‘lasan. Ha, bu dahshatu vayrona kosasidir, Opang Samariyaning kosasidir.</div>
  <div id="34"><sup><a href="https://www.kitobook.com/compare/book/26/23/34/" title="сравнение переводов, параллельные ссылки">34</a></sup> Sen kosani oxirgacha ichasan, Uni chil–chil sindirasan. Ko‘ksingni yulib, faryod qilasan.” Egamiz Rabbiyning kalomi shudir.</div>
  <div id="35"><sup><a href="https://www.kitobook.com/compare/book/26/23/35/" title="сравнение переводов, параллельные ссылки">35</a></sup> Egamiz Rabbiy shunday demoqda: “Sen Meni unutib, Menga orqa o‘girganing uchun, fohisha va suyuqoyoq bo‘lganing uchun jazo tortasan.”</div>
  <div id="36"><sup><a href="https://www.kitobook.com/compare/book/26/23/36/" title="сравнение переводов, параллельные ссылки">36</a></sup> Egamiz menga dedi: “Ey inson, sen Oxola va Oxoliboni hukm qilishga tayyormisan? Tayyor bo‘lsang, ularning jirkanch odatlarini yuzlariga sol.</div>
  <div id="37"><sup><a href="https://www.kitobook.com/compare/book/26/23/37/" title="сравнение переводов, параллельные ссылки">37</a></sup> Axir, ular zino qildilar, qonli jinoyatlarga qo‘l urdilar. Butlari bilan zino qilib, Mendan ko‘rgan bolalarini o‘sha butlarga qurbonlik qilib, yedirdilar.</div>
  <div id="38"><sup><a href="https://www.kitobook.com/compare/book/26/23/38/" title="сравнение переводов, параллельные ссылки">38</a></sup> Bundan tashqari, o‘sha vaqtning o‘zidayoq muqaddas maskanimni harom qildilar, Mening Shabbat kunlarimni bulg‘adilar.</div>
  <div id="39"><sup><a href="https://www.kitobook.com/compare/book/26/23/39/" title="сравнение переводов, параллельные ссылки">39</a></sup> Bolalarini butlarga atab so‘ygan kuni muqaddas maskanimga kirib, uyimni harom qildilar!”</div>
  <div id="40"><sup><a href="https://www.kitobook.com/compare/book/26/23/40/" title="сравнение переводов, параллельные ссылки">40</a></sup> “Ular uzoq yurtlarga choparlar jo‘natib, erkaklarni o‘z huzuriga chorladilar. Ular yetib kelganlarda bu opa–singillar yuvinib–tarandilar, ko‘zlariga surma surdilar, taqinchoqlar bilan bezanib oldilar.</div>
  <div id="41"><sup><a href="https://www.kitobook.com/compare/book/26/23/41/" title="сравнение переводов, параллельные ссылки">41</a></sup> Dasturxon tuzalgan serhasham supaga o‘tirdilar. O‘sha dasturxon ustiga Mening xushbo‘y tutatqimni va moyimni qo‘ydilar.</div>
  <div id="42"><sup><a href="https://www.kitobook.com/compare/book/26/23/42/" title="сравнение переводов, параллельные ссылки">42</a></sup> Xonalaridan aysh–ishrat qilayotgan erkaklarning ovozi kelar edi. Sahrodan kelgan bu mayxo‘r qalang‘i–qasang‘ilar opa–singillarning qo‘llariga bilaguzuklar taqdilar, boshlariga chiroyli tojlar kiydirdilar.</div>
  <div id="43"><sup><a href="https://www.kitobook.com/compare/book/26/23/43/" title="сравнение переводов, параллельные ссылки">43</a></sup> Shunda men: “Bu ayollar fohishalik qilaverib, holdan toyganlar. Nahotki kelganlar ularning bu ahvolini ko‘ra turib, ular bilan jinsiy aloqa qilishsa?!” deb o‘yladim ichimda.</div>
  <div id="44"><sup><a href="https://www.kitobook.com/compare/book/26/23/44/" title="сравнение переводов, параллельные ссылки">44</a></sup> Kelgan erkaklar bu suyuqoyoqlar bilan birga bo‘lishdi. Ular fohishaning oldiga kirganday qayta–qayta Oxola va Oxoliboning oldiga kiraverishdi.</div>
  <div id="45"><sup><a href="https://www.kitobook.com/compare/book/26/23/45/" title="сравнение переводов, параллельные ссылки">45</a></sup> Solih odamlar esa bu ikki opa–singilni zinokorlik va qotillikda ayblaydilar, chunki ular zinoga ruju qo‘yib, qo‘llarini qonga beladilar.”</div>
  <div id="46"><sup><a href="https://www.kitobook.com/compare/book/26/23/46/" title="сравнение переводов, параллельные ссылки">46</a></sup> Egamiz Rabbiy shunday demoqda: “Bir olomon odamni bu yerga yig‘ib kelinglar, ular bu ikki opa–singilni azoblab, bor–yo‘g‘ini tortib olishsin.</div>
  <div id="47"><sup><a href="https://www.kitobook.com/compare/book/26/23/47/" title="сравнение переводов, параллельные ссылки">47</a></sup> Ularni toshbo‘ron qilib, tanalarini nimtalab tashlashsin, o‘g‘il–qizlarini o‘ldirishsin, uylariga o‘t qo‘yishsin.</div>
  <div id="48"><sup><a href="https://www.kitobook.com/compare/book/26/23/48/" title="сравнение переводов, параллельные ссылки">48</a></sup> Shu yo‘sin Men yurtdagi bu behayolikka chek ko‘yaman. Buni ko‘rgan boshqa ayollar o‘zlari uchun saboq oladilar, bunday behayolik qilmaydigan bo‘ladilar.</div>
  <div id="49"><sup><a href="https://www.kitobook.com/compare/book/26/23/49/" title="сравнение переводов, параллельные ссылки">49</a></sup> O‘sha ikkita opa–singil o‘z behayoligi tufayli jabr tortadilar, gunohkor butparastligining jazosini oladilar. O‘shanda Egasi Men ekanligimni biladilar.”</div>
</div>