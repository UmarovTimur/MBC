<div itemprop="articleBody" class="text">
  <div id="1"><sup><a href="https://www.kitobook.com/compare/book/26/46/1/" title="сравнение переводов, параллельные ссылки">1</a></sup> Egamiz Rabbiy shunday demoqda: “Ichki hovlining sharqiy darvozasi haftaning olti kuni davomida yopiq tursin, Shabbat kuni va yangi oy shodiyonasi kuni ochilsin.</div>
  <div id="2"><sup><a href="https://www.kitobook.com/compare/book/26/46/2/" title="сравнение переводов, параллельные ссылки">2</a></sup> Hukmdor tashqi hovlidan bu darvoza binosining dahliziga kirib, dahlizning eshigida tursin. Ruhoniy kuydiriladigan va tinchlik qurbonliklarini keltirayotganda hukmdor dahliz ostonasida turib, Xudoga sajda qilsin. So‘ng kelgan yo‘li bilan chiqib ketsin. Darvoza kechgacha ochiq tursin.</div>
  <div id="3"><sup><a href="https://www.kitobook.com/compare/book/26/46/3/" title="сравнение переводов, параллельные ссылки">3</a></sup> Har Shabbat va yangi oy shodiyonasi kuni Isroil xalqi bu darvoza oldida turib, Egangizga sajda qilsin.</div>
  <div id="4"><sup><a href="https://www.kitobook.com/compare/book/26/46/4/" title="сравнение переводов, параллельные ссылки">4</a></sup> Har Shabbat kuni hukmdor kuydiriladigan qurbonlik uchun oltita nuqsonsiz qo‘zini va bitta nuqsonsiz qo‘chqorni Egangizga atab, olib kelsin.</div>
  <div id="5"><sup><a href="https://www.kitobook.com/compare/book/26/46/5/" title="сравнение переводов, параллельные ссылки">5</a></sup> Qo‘chqor bilan birga bir tog‘ora donni nazr qilsin. Qurbonlik qilinadigan har bir qo‘zi bilan birga xohlagan miqdorda don nazr qilsin. Har bir tog‘ora don bilan birga sakkiz kosa zaytun moyini nazr qilsin.</div>
  <div id="6"><sup><a href="https://www.kitobook.com/compare/book/26/46/6/" title="сравнение переводов, параллельные ссылки">6</a></sup> Yangi oy shodiyonasi kuni bitta nuqsonsiz buzoq, oltita nuqsonsiz qo‘zini va bitta nuqsonsiz qo‘chqorni olib kelsin.</div>
  <div id="7"><sup><a href="https://www.kitobook.com/compare/book/26/46/7/" title="сравнение переводов, параллельные ссылки">7</a></sup> Menga atalgan har bir buzoq va qo‘chqor bilan birga bir tog‘oradan don nazr qilsin. Qo‘zilar bilan birga esa xohlagan miqdorda don nazr qilsin. Har bir tog‘ora don bilan birga sakkiz kosa zaytunmoyini nazr qilsin.</div>
  <div id="8"><sup><a href="https://www.kitobook.com/compare/book/26/46/8/" title="сравнение переводов, параллельные ссылки">8</a></sup> Hukmdor ichkariga kirganda, darvoza binosining dahlizi orqali kirsin va yana o‘sha yo‘l bilan qaytib chiqsin.</div>
  <div id="9"><sup><a href="https://www.kitobook.com/compare/book/26/46/9/" title="сравнение переводов, параллельные ссылки">9</a></sup> Belgilangan bayramlarda odamlar Egangizga sajda qilgani keladilar. Shunda ular bir darvozadan kirib, qarshisidagi darvozadan chiqib ketishlari shart. Ma’bad hovlisiga shimoliy darvozadan kirganlar janubiy darvoza orqali chiqishsin. Janubiy darvozadan kirganlar shimoliy darvozadan chiqishsin.</div>
  <div id="10"><sup><a href="https://www.kitobook.com/compare/book/26/46/10/" title="сравнение переводов, параллельные ссылки">10</a></sup> Hukmdor xalq bilan birga kirib, xalq bilan birga chiqib ketsin.</div>
  <div id="11"><sup><a href="https://www.kitobook.com/compare/book/26/46/11/" title="сравнение переводов, параллельные ссылки">11</a></sup> Shunday qilib, bayramlarda va belgilangan tantanalarda qurbonlik qilinadigan har bir buzoq va qo‘chqor bilan birga bir tog‘oradan don nazr qilinadi. Qurbonlik qilinadigan qo‘zilar bilan birga xohlagan miqdorda don nazr qilinishi mumkin. Har bir tog‘ora don bilan birga sakkiz kosa zaytun moyi nazr qilinadi.</div>
  <div id="12"><sup><a href="https://www.kitobook.com/compare/book/26/46/12/" title="сравнение переводов, параллельные ссылки">12</a></sup> Hukmdor ko‘ngildan chiqarib beradigan tinchlik yoki kuydiriladigan qurbonlikni keltirmoqchi bo‘lganda, uning uchun ichki hovlining sharqiy darvozasi ochilsin. U bu qurbonliklarini Shabbat kunida keltiradigan qurbonliklarga o‘xshab taqdim qilsin, darvoza binosidan chiqib ketganidan so‘ng darvoza bekitilsin.</div>
  <div id="13"><sup><a href="https://www.kitobook.com/compare/book/26/46/13/" title="сравнение переводов, параллельные ссылки">13</a></sup> Har kuni ertalab nuqsonsiz bir yoshli qo‘zini Egangizga qurbonlik qilib, kuydiringlar.</div>
  <div id="14"><sup><a href="https://www.kitobook.com/compare/book/26/46/14/" title="сравнение переводов, параллельные ссылки">14</a></sup> Bu bilan birga har kuni ertalab don nazrini keltiringlar. Don nazri quyidagilardan iborat bo‘lsin: olti kosa sifatli un va bu unni namlash uchun uch kosa zaytun moyi. Kundalik qurbonlik va nazrlarga oid bu qoidaga doimiy ravishda rioya qilinglar.</div>
  <div id="15"><sup><a href="https://www.kitobook.com/compare/book/26/46/15/" title="сравнение переводов, параллельные ссылки">15</a></sup> Xullas, har kuni ertalab Egangizga qo‘zini, donni va zaytun moyini kuydiriladigan qurbonlik qilish uchun olib kelinglar. Bu sizlar uchun abadiy qoida bo‘lsin.”</div>
  <div id="16"><sup><a href="https://www.kitobook.com/compare/book/26/46/16/" title="сравнение переводов, параллельные ссылки">16</a></sup> EgamizRabbiy shunday demoqda: “Agar hukmdor biror o‘g‘liga yerini sovg‘a qilsa, sovg‘a qilingan yer o‘sha o‘g‘lining abadiy merosi bo‘lib qoladi.</div>
  <div id="17"><sup><a href="https://www.kitobook.com/compare/book/26/46/17/" title="сравнение переводов, параллельные ссылки">17</a></sup> Bordi–yu, hukmdor yerini biror xizmatkoriga sovg‘a qilsa, xizmatkor sovg‘a qilingan yerga Qutlug‘ yiligacha egalik qila oladi. Qutlug‘ yilida yer hukmdorga qaytadi. Hukmdor yerlarini faqatgina o‘z o‘g‘illariga meros qilib berishi mumkin.</div>
  <div id="18"><sup><a href="https://www.kitobook.com/compare/book/26/46/18/" title="сравнение переводов, параллельные ссылки">18</a></sup> Boshqa odamlarning yerlarini tortib olish unga taqiqlanadi. U o‘g‘illariga faqat o‘zining qaramog‘ida bo‘lgan yerlardan meros bersin, xalqimni o‘z yeridan mahrum qilmasin.</div>
  <div id="19"><sup><a href="https://www.kitobook.com/compare/book/26/46/19/" title="сравнение переводов, параллельные ссылки">19</a></sup> So‘ng odam meni darvoza yonidagi yo‘l orqali, shimol tomondagi ruhoniylarning muqaddas xonalari oldiga boshlab bordi. O‘sha yerdan u menga g‘arbdagi, eng chetdagi bir joyni ko‘rsatib,</div>
  <div id="20"><sup><a href="https://www.kitobook.com/compare/book/26/46/20/" title="сравнение переводов, параллельные ссылки">20</a></sup> dedi: “Anavi — oshxona. Ruhoniylar bu yerda ayb va gunoh qurbonliklarining go‘shtini qaynatadilar, nazr qilingan donning unidan non yopadilar. Bu muqaddas nazrlarni tashqi hovliga olib chiqmaslik uchun va shu orqali odamlarga shikast yetkazmaslik uchun oshxona aynan shu yerda joylashgan.”</div>
  <div id="21"><sup><a href="https://www.kitobook.com/compare/book/26/46/21/" title="сравнение переводов, параллельные ссылки">21</a></sup> So‘ng u meni yana tashqi hovliga olib chiqib, hovlining to‘rtta burchagida joylashgan oshxonalarni ko‘rsatdi.</div>
  <div id="22"><sup><a href="https://www.kitobook.com/compare/book/26/46/22/" title="сравнение переводов, параллельные ссылки">22</a></sup> Usti ochiq bu to‘rttala oshxona bir xil: uzunligi 40 tirsak, eni 30 tirsak edi.</div>
  <div id="23"><sup><a href="https://www.kitobook.com/compare/book/26/46/23/" title="сравнение переводов, параллельные ссылки">23</a></sup> Oshxona devorlari bo‘ylab o‘choqlar qurilgan edi.</div>
  <div id="24"><sup><a href="https://www.kitobook.com/compare/book/26/46/24/" title="сравнение переводов, параллельные ссылки">24</a></sup> Odam menga shunday dedi: “Bu oshxonalar Ma’badda xizmat qiladiganlar uchun mo‘ljallangan. Ular bu yerda odamlar keltirgan qurbonliklarni qaynatadilar.”</div>
</div>