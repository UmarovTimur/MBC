<div itemprop="articleBody" class="text">
  <div id="1"><sup><a href="https://www.kitobook.com/compare/book/26/15/1/" title="сравнение переводов, параллельные ссылки">1</a></sup> Egamiz menga O‘z so‘zini ayon qildi:</div>
  <div id="2"><sup><a href="https://www.kitobook.com/compare/book/26/15/2/" title="сравнение переводов, параллельные ссылки">2</a></sup> “Ey inson, tok novdasining yog‘ochdan farqi bormi?! O‘rmon daraxtlaridan uning biron afzalligi bormi?!</div>
  <div id="3"><sup><a href="https://www.kitobook.com/compare/book/26/15/3/" title="сравнение переводов, параллельные ссылки">3</a></sup> Undan biron bir narsa yasab bo‘ladimi? Hech bo‘lmasa, buyum osish uchun qoziq qilsa bo‘ladimi?</div>
  <div id="4"><sup><a href="https://www.kitobook.com/compare/book/26/15/4/" title="сравнение переводов, параллельные ссылки">4</a></sup> Yo‘q, u faqat o‘tin uchun yaraydi, xolos. Novdaning ikki chekkasi kuyib, o‘rtasi yonib bo‘lgandan keyin, uni biron narsaga ishlatib bo‘larmidi axir?!</div>
  <div id="5"><sup><a href="https://www.kitobook.com/compare/book/26/15/5/" title="сравнение переводов, параллельные ссылки">5</a></sup> Kuymagan tok novdasi yaroqsiz bo‘lgandan keyin, kuyib bo‘lgani hech qanday foyda keltirmasligi aniq!”</div>
  <div id="6"><sup><a href="https://www.kitobook.com/compare/book/26/15/6/" title="сравнение переводов, параллельные ссылки">6</a></sup> Shuning uchun Egamiz Rabbiy aytmoqda: “Quddus aholisi o‘rmon daraxtlari orasidagi uzum tokiga o‘xshaydi. Ular yaroqsiz bo‘lganlari uchun, Men ularni olovda kuydirib yuboraman.</div>
  <div id="7"><sup><a href="https://www.kitobook.com/compare/book/26/15/7/" title="сравнение переводов, параллельные ссылки">7</a></sup> Men O‘zim ularga qarshi chiqaman. Ular olovdan qochib qutulsalar ham, baribir, olovdan nobud bo‘ladilar. Men ularga qarshi chiqqanimdan keyin, Egangiz Men ekanligimni sizlar bilib olasizlar.</div>
  <div id="8"><sup><a href="https://www.kitobook.com/compare/book/26/15/8/" title="сравнение переводов, параллельные ссылки">8</a></sup> Xalqim Menga xiyonat qilgani uchun, Men butun yurtni sahroga aylantiraman”, deb aytmoqda EgamizRabbiy.</div>
</div>