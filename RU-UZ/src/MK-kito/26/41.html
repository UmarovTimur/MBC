<div itemprop="articleBody" class="text">
  <div id="1"><sup><a href="https://www.kitobook.com/compare/book/26/41/1/" title="сравнение переводов, параллельные ссылки">1</a></sup> Keyin o‘sha odam meni Ma’badning asosiy xonasiga olib kirdi. U asosiy xona eshigining ikki yon devorini o‘lchadi. Yon devorlarning qalinligi 6 tirsak chiqdi.</div>
  <div id="2"><sup><a href="https://www.kitobook.com/compare/book/26/41/2/" title="сравнение переводов, параллельные ссылки">2</a></sup> Ostonaning eni 10 tirsak, ostona ikki yon devorlarining uzunligi 5 tirsakdan chiqdi. So‘ngra o‘sha odam asosiy xonani o‘lchadi. Xonaning uzunligi 40 tirsak, eni 20 tirsak chiqdi.</div>
  <div id="3"><sup><a href="https://www.kitobook.com/compare/book/26/41/3/" title="сравнение переводов, параллельные ссылки">3</a></sup> Keyin u asosiy xonadan Ma’badning ichkari xonasiga kirib, ichkari xona eshigining yon devorlarini o‘lchadi. Yon devorlarning qalinligi 2 tirsak chiqdi. Ostonaning eni 6 tirsak, ostona ikki yon devorlarining uzunligi esa 7 tirsakdan chiqdi.</div>
  <div id="4"><sup><a href="https://www.kitobook.com/compare/book/26/41/4/" title="сравнение переводов, параллельные ссылки">4</a></sup> O‘sha odam ichki xonani ham o‘lchadi. Ichki xonaning uzunligi bilan eni bir xil — 20 tirsakdan chiqdi. U menga: “Bu Eng muqaddas xona”, deb tushuntirdi.</div>
  <div id="5"><sup><a href="https://www.kitobook.com/compare/book/26/41/5/" title="сравнение переводов, параллельные ссылки">5</a></sup> So‘ng o‘sha odam Ma’bad devorini o‘lchadi. Devorning eni 6 tirsak chiqdi. Ma’badning tashqi devorga taqab yon xonalar qurilgan edi. Xonalarning uzunligi 7 tirsak edi.</div>
  <div id="6"><sup><a href="https://www.kitobook.com/compare/book/26/41/6/" title="сравнение переводов, параллельные ссылки">6</a></sup> Xonalar uch qavat qilib qurilgan bo‘lib, har bir qavatda o‘ttiztadan xona bor edi. Ma’badning devorlari uch pog‘onali zina shaklida bo‘lib, xonalarga tayanch bo‘lib xizmat qilar edi. Shu sababdan Ma’bad devorlarining o‘zi butun edi.</div>
  <div id="7"><sup><a href="https://www.kitobook.com/compare/book/26/41/7/" title="сравнение переводов, параллельные ссылки">7</a></sup> Ma’bad devorining quyi qismi yuqori qismiga qaraganda qalinroq bo‘lgani uchun tepadagi xonalar kengroq edi. Zinapoya orqali pastki qavatdan ikkinchi qavatga, so‘ng uchinchi qavatga chiqilar edi.</div>
  <div id="8"><sup><a href="https://www.kitobook.com/compare/book/26/41/8/" title="сравнение переводов, параллельные ссылки">8</a></sup> Men Ma’bad atrofida balandligi 6 tirsak bo‘lgan poydevor borligini ham ko‘rdim. Yon xonalar mana shu poydevor ustiga qurilgan edi.</div>
  <div id="9"><sup><a href="https://www.kitobook.com/compare/book/26/41/9/" title="сравнение переводов, параллельные ссылки">9</a></sup> Yon xonalarning tashqi devori 5 tirsak qalinlikda edi. Yon xonalar va</div>
  <div id="10"><sup><a href="https://www.kitobook.com/compare/book/26/41/10/" title="сравнение переводов, параллельные ссылки">10</a></sup> ichki hovlining devori bo‘ylab qurilgan hujralar orasidagi masofa 20 tirsak edi. Ma’badning aylanasi hovli edi.</div>
  <div id="11"><sup><a href="https://www.kitobook.com/compare/book/26/41/11/" title="сравнение переводов, параллельные ссылки">11</a></sup> Yon xonalarga ikkita eshik orqali kirilar edi. Bir eshik shimol tomonda, boshqasi janub tomonda joylashgan edi. Yon xonalar tevaragida bo‘sh qolgan joyning eni 5 tirsak edi.</div>
  <div id="12"><sup><a href="https://www.kitobook.com/compare/book/26/41/12/" title="сравнение переводов, параллельные ссылки">12</a></sup> Ma’bad hovlisining g‘arb tomonida katta bir imorat bor edi. Imoratning eni 70 tirsak, uzunligi 90 tirsak, devorlarning qalinligi 5 tirsak edi.</div>
  <div id="13"><sup><a href="https://www.kitobook.com/compare/book/26/41/13/" title="сравнение переводов, параллельные ссылки">13</a></sup> O‘sha odam Ma’badning uzunligini o‘lchadi. Ma’badning uzunligi 100 tirsak chiqdi. So‘ng u Ma’badning orqa devoridan g‘arbdagi imoratning orqa devorigacha bo‘lgan masofani o‘lchadi, masofa 100 tirsak chiqdi.</div>
  <div id="14"><sup><a href="https://www.kitobook.com/compare/book/26/41/14/" title="сравнение переводов, параллельные ссылки">14</a></sup> Ma’badning old tomonidagi, ya’ni sharq tomondagi hovlining eni ham 100 tirsak chiqdi.</div>
  <div id="15"><sup><a href="https://www.kitobook.com/compare/book/26/41/15/" title="сравнение переводов, параллельные ссылки">15</a></sup> So‘ngra u odam hovlining g‘arbida joylashgan imoratning uzunligini o‘lchadi. Imorat va uning ikki yon tomondagi xonalarning uzunligi 100 tirsak chiqdi. Ma’badning ayvoni, Muqaddas xonasi va Eng muqaddas xonasi</div>
  <div id="16"><sup><a href="https://www.kitobook.com/compare/book/26/41/16/" title="сравнение переводов, параллельные ссылки">16</a></sup> yerdan derazalargacha yog‘och bilan qoplangan edi. Ma’badning ostonalari, panjarali derazalari va yon xonalari yog‘och bilan pardoz qilingan edi.</div>
  <div id="17"><sup><a href="https://www.kitobook.com/compare/book/26/41/17/" title="сравнение переводов, параллельные ссылки">17</a></sup> Eng muqaddas xonaga olib kiradigan eshikning ustki qismi ham yog‘och bilan qoplangan edi.</div>
  <div id="18"><sup><a href="https://www.kitobook.com/compare/book/26/41/18/" title="сравнение переводов, параллельные ссылки">18</a></sup> Hamma devorlarga karublarning suratlari o‘yilgan edi. Karublarning orasiga palma daraxtining suratlari ham o‘yilgandi. Har bir karubning ikkitadan yuzi bor edi.</div>
  <div id="19"><sup><a href="https://www.kitobook.com/compare/book/26/41/19/" title="сравнение переводов, параллельные ссылки">19</a></sup> Karubning inson yuziga o‘xshagan yuzi bir tomondagi palma daraxtiga, sher yuziga o‘xshagan boshqa bir yuzi boshqa tomondagi palma daraxtiga qaratilgan edi. Bunday suratlar Ma’badning ichki devorining gir aylanasiga,</div>
  <div id="20"><sup><a href="https://www.kitobook.com/compare/book/26/41/20/" title="сравнение переводов, параллельные ссылки">20</a></sup> yerdan eshikning tepasigacha o‘yilgan edi.</div>
  <div id="21"><sup><a href="https://www.kitobook.com/compare/book/26/41/21/" title="сравнение переводов, параллельные ссылки">21</a></sup> Asosiy xona eshigining kesakisi to‘rt burchak shaklida yasalgan edi. Muqaddas xonaning ro‘parasida</div>
  <div id="22"><sup><a href="https://www.kitobook.com/compare/book/26/41/22/" title="сравнение переводов, параллельные ссылки">22</a></sup> yog‘och qurbongohga o‘xshash bir narsa bor edi. Uning bo‘yi 3 tirsak, uzunligi va eni 2 tirsak edi. Burchaklari, asosi va yon tomonlari yog‘ochdan yasalgan edi. O‘sha odam menga shunday dedi: “Bu Egamiz huzurida turadigan xontaxtadir.”</div>
  <div id="23"><sup><a href="https://www.kitobook.com/compare/book/26/41/23/" title="сравнение переводов, параллельные ссылки">23</a></sup> Asosiy xonaning va Eng muqaddas xonaning eshiklari bor edi.</div>
  <div id="24"><sup><a href="https://www.kitobook.com/compare/book/26/41/24/" title="сравнение переводов, параллельные ссылки">24</a></sup> Eshiklarning har biri ikki tavaqali, yig‘ma edi.</div>
  <div id="25"><sup><a href="https://www.kitobook.com/compare/book/26/41/25/" title="сравнение переводов, параллельные ссылки">25</a></sup> Asosiy xona eshiklarining yuzasiga devordagiday karublar va palma daraxtlarining suratlari o‘yilgan edi. Ma’bad ayvonining oldi tomoniga yog‘och bostirma qurilgan edi.</div>
  <div id="26"><sup><a href="https://www.kitobook.com/compare/book/26/41/26/" title="сравнение переводов, параллельные ссылки">26</a></sup> Ayvonning panjarali derazalari bor edi. Ayvon devorlariga palma daraxtining suratlari o‘yilgan edi.</div>
</div>