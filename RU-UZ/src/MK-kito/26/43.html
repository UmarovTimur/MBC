<div itemprop="articleBody" class="text">
  <div id="1"><sup><a href="https://www.kitobook.com/compare/book/26/43/1/" title="сравнение переводов, параллельные ссылки">1</a></sup> O‘sha odam meni sharqiy darvoza oldiga olib bordi.</div>
  <div id="2"><sup><a href="https://www.kitobook.com/compare/book/26/43/2/" title="сравнение переводов, параллельные ссылки">2</a></sup> Birdaniga men sharq tomonda paydo bo‘lgan Isroil Xudosining ulug‘vorligini ko‘rdim. Xudoning ovozi shovullagan dengiz tovushiga o‘xshar edi. Uning ulug‘vorligidan zamin porlay boshladi.</div>
  <div id="3"><sup><a href="https://www.kitobook.com/compare/book/26/43/3/" title="сравнение переводов, параллельные ссылки">3</a></sup> Men ko‘rgan bu vahiy, Xudo Quddusni vayron qilish uchun kelganda va Kavor daryosi bo‘yida ko‘rgan vahiylarimga o‘xshab ketar edi. Men muk tushdim.</div>
  <div id="4"><sup><a href="https://www.kitobook.com/compare/book/26/43/4/" title="сравнение переводов, параллельные ссылки">4</a></sup> Egamizning ulug‘vorligi sharqiy darvoza orqali Ma’badga kirdi.</div>
  <div id="5"><sup><a href="https://www.kitobook.com/compare/book/26/43/5/" title="сравнение переводов, параллельные ссылки">5</a></sup> So‘ng Ruh meni oyoqqa turg‘izib, ichki hovliga olib kirdi. Egamizning ulug‘vorligi Ma’badni to‘ldirdi.</div>
  <div id="6"><sup><a href="https://www.kitobook.com/compare/book/26/43/6/" title="сравнение переводов, параллельные ссылки">6</a></sup> Ma’badni o‘lchagan odam yonimda bo‘lgan paytda, Ma’bad ichidan kimdir menga gapirdi.</div>
  <div id="7"><sup><a href="https://www.kitobook.com/compare/book/26/43/7/" title="сравнение переводов, параллельные ссылки">7</a></sup> O‘sha ovoz menga dedi: “Ey inson, bu joy Mening taxtimdir, oyog‘im ostidagi poyandozimdir. Men bu yerda, xalqim Isroil orasida abadiy yashayman. Ular va ularning shohlari endi Meni badnom qilishmaydi. Ular boshqa xudolarga ko‘ngil bog‘lashmaydi, o‘lgan shohlariga haykallar yasashmaydi.</div>
  <div id="8"><sup><a href="https://www.kitobook.com/compare/book/26/43/8/" title="сравнение переводов, параллельные ссылки">8</a></sup> Ular o‘z saroylarini muqaddas Ma’badimning yonginasiga qurishgan edi. Meni ulardan bittagina devor ajratib turar edi, xolos. Ular qilgan jirkanch ishlari bilan Meni badnom qilishdi. Shuning uchun Men g‘azablanib, ularni qirib tashladim.</div>
  <div id="9"><sup><a href="https://www.kitobook.com/compare/book/26/43/9/" title="сравнение переводов, параллельные ссылки">9</a></sup> Agar endi ular begona xudolardan voz kechib, shohlariga o‘rnatgan haykallarni yo‘q qilishsa, Men ularning orasida abadiy yashayman.</div>
  <div id="10"><sup><a href="https://www.kitobook.com/compare/book/26/43/10/" title="сравнение переводов, параллельные ссылки">10</a></sup> Ey inson, sen borib Isroil xalqiga Ma’badimni tasvirlab ber, ular Ma’badning loyihasi bilan tanishib chiqishsin. Qilgan gunohlaridan pushaymon bo‘lishsin.</div>
  <div id="11"><sup><a href="https://www.kitobook.com/compare/book/26/43/11/" title="сравнение переводов, параллельные ссылки">11</a></sup> Qilmishlaridan pushaymon bo‘lishganda sen ularga Ma’badning loyihasini: uning joylashish tartibini, kirish– chiqishlarini, tuzilishini, qonun–qoidalarini batafsil tushuntirib ber. Loyihaning chizmasini ularning oldida chizib, barcha qonun–qoidalarini yozib qo‘y, toki hammasiga rioya qilishsin.</div>
  <div id="12"><sup><a href="https://www.kitobook.com/compare/book/26/43/12/" title="сравнение переводов, параллельные ссылки">12</a></sup> Tog‘ cho‘qqisidagi Ma’bad joylashgan hudud muqaddas saqlansin. Bu Ma’badning asosiy qoidasi bo‘lsin.</div>
  <div id="13"><sup><a href="https://www.kitobook.com/compare/book/26/43/13/" title="сравнение переводов, параллельные ссылки">13</a></sup> Ma’baddagi qurbongohning o‘lchamlari uzun tirsak bo‘yicha bo‘lsin. Ya’ni har bir uzun tirsak bir tirsagu to‘rt enni tashkil qilib, o‘lchamlari quyidagicha bo‘lsin: qurbongoh atrofidagi ariqchaning chuqurligi 1 tirsak, eni ham 1 tirsak, ariqcha chetining balandligi 1 qarich.</div>
  <div id="14"><sup><a href="https://www.kitobook.com/compare/book/26/43/14/" title="сравнение переводов, параллельные ссылки">14</a></sup> -</div>
  <div id="15"><sup><a href="https://www.kitobook.com/compare/book/26/43/15/" title="сравнение переводов, параллельные ссылки">15</a></sup> 17Qurbongoh uch qismdan iborat bo‘lishi shart. Har bir qism to‘rt burchak shaklida bo‘lsin. Qurbongoh quyi qismining balandligi ariqchaning tubidan o‘lchaganda 2 tirsak, har bir tomonining uzunligi 16 tirsak bo‘lsin.</div>
  <div id="16"><sup><a href="https://www.kitobook.com/compare/book/26/43/16/" title="сравнение переводов, параллельные ссылки">16</a></sup> -</div>
  <div id="17"><sup><a href="https://www.kitobook.com/compare/book/26/43/17/" title="сравнение переводов, параллельные ссылки">17</a></sup> Ikkinchi qismining balandligi 4 tirsak, har bir tomonining uzunligi 14 tirsak bo‘lsin. Bu qismning aylanasiga tarnov qilinsin. Tarnovning eni yarim tirsak, tarnov chetining balandligi 1 tirsak bo‘lsin. Qurbongohning yuqori qismida qurbonliklar kuydiriladi. Bu qismning balandligi 4 tirsak, har bir tomonining uzunligi 12 tirsak bo‘lsin. Uning to‘rtala burchagidan shoxlar chiqib tursin. Qurbongohga sharq tomondan, zinapoyalar orqali chiqiladigan bo‘lsin.</div>
  <div id="18"><sup><a href="https://www.kitobook.com/compare/book/26/43/18/" title="сравнение переводов, параллельные ссылки">18</a></sup> Egamiz Rabbiy menga shunday dedi: “Ey inson, qurbonliklarni kuydirish va qon sepish uchun qurbongohni qurganingizdan keyin quyidagi koidalarga rioya qilinglar:</div>
  <div id="19"><sup><a href="https://www.kitobook.com/compare/book/26/43/19/" title="сравнение переводов, параллельные ссылки">19</a></sup> Mening huzurimda faqat Zodo‘x naslidan bo‘lgan leviruhoniylari xizmat qilishsin. Sen ularga gunoh qurbonligi uchun bir buqani ber”, deb aytmoqda Egamiz Rabbiy.</div>
  <div id="20"><sup><a href="https://www.kitobook.com/compare/book/26/43/20/" title="сравнение переводов, параллельные ссылки">20</a></sup> “Sen o‘sha buqaning qonidan olib, qurbongohning to‘rtta shoxiga, qurbongoh o‘rta qismining to‘rtala burchagiga va chetlarga surtib chiq. Shu yo‘sin sen qurbongohni poklab, muqaddas qilasan.</div>
  <div id="21"><sup><a href="https://www.kitobook.com/compare/book/26/43/21/" title="сравнение переводов, параллельные ссылки">21</a></sup> Buqaning jasadini esa Ma’baddan tashqariga, maxsus ajratilgan joyga olib chiqib kuydir.</div>
  <div id="22"><sup><a href="https://www.kitobook.com/compare/book/26/43/22/" title="сравнение переводов, параллельные ссылки">22</a></sup> Keyingi kuni gunoh qurbonligi sifatida nuqsonsiz takani keltir. Qurbongohni buqaning qoni bilan qanday poklagan bo‘lsang, takaning qoni bilan ham xuddi shunday pokla.</div>
  <div id="23"><sup><a href="https://www.kitobook.com/compare/book/26/43/23/" title="сравнение переводов, параллельные ссылки">23</a></sup> Qurbongohni poklaganingdan so‘ng, nuqsonsiz buqa va qo‘chqorni</div>
  <div id="24"><sup><a href="https://www.kitobook.com/compare/book/26/43/24/" title="сравнение переводов, параллельные ссылки">24</a></sup> Mening huzurimga keltir. Ruhoniylar bu jonivorlarning ustiga tuz sochib, ularni Menga atab qurbonlik qilib kuydirishsin.</div>
  <div id="25"><sup><a href="https://www.kitobook.com/compare/book/26/43/25/" title="сравнение переводов, параллельные ссылки">25</a></sup> Har kuni, yetti kun davomida bir takani gunoh qurbonligi qil. Bundan tashqari, bir buqa va bir qo‘chqorni qurbonlik uchun keltir. Jonivorlar nuqsonsiz bo‘lishi shart.</div>
  <div id="26"><sup><a href="https://www.kitobook.com/compare/book/26/43/26/" title="сравнение переводов, параллельные ссылки">26</a></sup> O‘sha yetti kun davomida ruhoniylar qurbongohni poklab, muqaddas qilishsin. Shunday qilib, uni Mening xizmatimga bag‘ishlasinlar.</div>
  <div id="27"><sup><a href="https://www.kitobook.com/compare/book/26/43/27/" title="сравнение переводов, параллельные ссылки">27</a></sup> Sakkizinchi kundan boshlab, ular har kuni o‘sha qurbongohda tinchlik va kuydiriladigan qurbonliklarini keltirishsin. Shunda Men sizlardan mamnun bo‘laman”, deb aytmoqda Egamiz Rabbiy.</div>
</div>