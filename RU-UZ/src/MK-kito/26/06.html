<div itemprop="articleBody" class="text">
  <div id="1"><sup><a href="https://www.kitobook.com/compare/book/26/06/1/" title="сравнение переводов, параллельные ссылки">1</a></sup> Egamiz menga O‘z so‘zini ayon qildi:</div>
  <div id="2"><sup><a href="https://www.kitobook.com/compare/book/26/06/2/" title="сравнение переводов, параллельные ссылки">2</a></sup> “Ey inson, Isroil tog‘lariga yuzlan. Ularga qarshi shunday bashorat qil:</div>
  <div id="3"><sup><a href="https://www.kitobook.com/compare/book/26/06/3/" title="сравнение переводов, параллельные ссылки">3</a></sup> Ey Isroil tog‘lari, Egamiz Rabbiyning so‘zlarini eshitinglar! EgamizRabbiy tog‘laru qirlarga, jarliklaru vodiylarga shunday deb aytmoqda: Men O‘zim sizlarga qarshi qilich yuboraman, butlarga atagan barcha sajdagohlaringizni vayron qilaman.</div>
  <div id="4"><sup><a href="https://www.kitobook.com/compare/book/26/06/4/" title="сравнение переводов, параллельные ссылки">4</a></sup> Qurbongohlaringiz buzib tashlanadi, tutatqi qurbongohlaringiz parcha–parcha qilinadi. Men odamlaringizni butlaringiz oldida qirib yuboraman.</div>
  <div id="5"><sup><a href="https://www.kitobook.com/compare/book/26/06/5/" title="сравнение переводов, параллельные ссылки">5</a></sup> Isroil xalqining jasadlarini butlaringiz oldiga tashlayman, suyaklarini qurbongohlaringiz atrofiga sochaman.</div>
  <div id="6"><sup><a href="https://www.kitobook.com/compare/book/26/06/6/" title="сравнение переводов, параллельные ссылки">6</a></sup> Hamma shaharlaringizni yakson qilaman, sajdagohlaringizni vayron etaman. Shunda qurbongohlaringiz buziladi, butlaringiz parcha– parcha qilinadi, tutatqi qurbongohlaringiz qo‘porib tashlanadi, qo‘llaringiz yaratgan hamma narsa supurib tashlanadi.</div>
  <div id="7"><sup><a href="https://www.kitobook.com/compare/book/26/06/7/" title="сравнение переводов, параллельные ссылки">7</a></sup> Butun yurt jasadlarga to‘ladi. O‘shanda Egangiz Men ekanligimni bilib olasizlar.</div>
  <div id="8"><sup><a href="https://www.kitobook.com/compare/book/26/06/8/" title="сравнение переводов, параллельные ссылки">8</a></sup> Men ba’zi bir odamlarning jonini qirg‘indan saqlab qolaman. Biroq ularni boshqa yurtlarga, begona xalqlar orasiga quvib yuboraman.</div>
  <div id="9"><sup><a href="https://www.kitobook.com/compare/book/26/06/9/" title="сравнение переводов, параллельные ссылки">9</a></sup> Ular begona xalqlar orasiga surgun qilinganda Meni eslaydilar. Meni rad etgan vafosiz qalblariyu, butlar ketidan qaragan hirsli ko‘zlari dilimga qanchalik ozor yetkazganini tushunib oladilar. Ular qilgan qabihliklari va jirkanch ishlari uchun o‘z– o‘zlaridan hazar qilib, nafratlanadilar.</div>
  <div id="10"><sup><a href="https://www.kitobook.com/compare/book/26/06/10/" title="сравнение переводов, параллельные ссылки">10</a></sup> O‘shanda Egasi Men ekanligimni bilib oladilar. Boshlariga keladigan falokat haqida Men ularni jiddiy ogohlantirganimni biladilar.”</div>
  <div id="11"><sup><a href="https://www.kitobook.com/compare/book/26/06/11/" title="сравнение переводов, параллельные ссылки">11</a></sup> Egamiz Rabbiy shunday deb aytmoqda: “Qani bo‘l, ko‘ksingga ur, yerni tep. Shunday deb xitob qil:— Qabihlikka qo‘l urgan Isroil xalqining holiga voy! Ular qilichdan, ocharchiligu o‘latdan nobud bo‘ladilar!</div>
  <div id="12"><sup><a href="https://www.kitobook.com/compare/book/26/06/12/" title="сравнение переводов, параллельные ссылки">12</a></sup> Uzoqlarda bo‘lganlar o‘latdan o‘ladi. Yaqinda bo‘lganlar qilichdan o‘tkaziladi. Omon qolganlar ocharchilikdan nobud bo‘ladi. Shu yo‘l bilan Men ularning ustilariga qahrimni sochaman.</div>
  <div id="13"><sup><a href="https://www.kitobook.com/compare/book/26/06/13/" title="сравнение переводов, параллельные ссылки">13</a></sup> Ularning jasadlari butlari orasida, qurbongohlari atrofida, har bir baland tepalikda, barcha tog‘ cho‘qqilarida, har bir yashil daraxtu sersoya eman ostida — xalqim butlarga atab xushbo‘y xidli qurbonliklar keltirgan har bir joyda yotadi. O‘shanda Egangiz Men ekanligimni bilib olasizlar.</div>
  <div id="14"><sup><a href="https://www.kitobook.com/compare/book/26/06/14/" title="сравнение переводов, параллельные ссылки">14</a></sup> Men ularga qarshi qo‘limni ko‘taraman. Butun yurtni, sahrodan tortib, to Rivlo shahrigacha vayron qilib, tashlandiq yerga aylantiraman. O‘shanda ular Egasi Men ekanligimni bilib oladilar.</div>
</div>