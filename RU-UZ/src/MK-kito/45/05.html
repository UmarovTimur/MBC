<div itemprop="articleBody" class="text">
  <div id="1"><sup><a href="https://www.kitobook.com/compare/book/45/05/1/" title="сравнение переводов, параллельные ссылки">1</a></sup> Menga qaranglar, ey boylar, boshingizga tushadigan falokatlar uchun ho‘ngrab yig‘langlar!</div>
  <div id="2"><sup><a href="https://www.kitobook.com/compare/book/45/05/2/" title="сравнение переводов, параллельные ссылки">2</a></sup> Boyligingiz chirib ketgan, kiyimingizni kuya yegan</div>
  <div id="3"><sup><a href="https://www.kitobook.com/compare/book/45/05/3/" title="сравнение переводов, параллельные ссылки">3</a></sup> Oltinu kumushlaringizni zang bosgan. Bu zang sizga qarshi guvoh bo‘ladi, u tufayli tanangiz Xudoning qahri olovida yonadi. Oxir zamon kelib qoldi, sizlar esa boylik to‘plash bilan ovorasizlar.</div>
  <div id="4"><sup><a href="https://www.kitobook.com/compare/book/45/05/4/" title="сравнение переводов, параллельные ссылки">4</a></sup> Sizlar ekinlaringizni o‘rgan o‘roqchilarni aldab, ish haqini bermadingizlar. Ana, o‘sha pullar sizlardan norozi bo‘lib, nola qilmoqda! O‘roqchilarning dod–fig‘oni Sarvari Olamning qulog‘iga yetib bordi.</div>
  <div id="5"><sup><a href="https://www.kitobook.com/compare/book/45/05/5/" title="сравнение переводов, параллельные ссылки">5</a></sup> Bu dunyoda huzur–halovatda, maishatga berilib yashadingizlar. Bo‘rdoqilarday semirib ketdingiz! Mana, endi hukm kunida so‘yilishga tayyor bo‘lib qoldingiz!</div>
  <div id="6"><sup><a href="https://www.kitobook.com/compare/book/45/05/6/" title="сравнение переводов, параллельные ссылки">6</a></sup> Sizlar qarshilik ko‘rsata olmagan aybsiz odamlarni qoralab, qatl qildingizlar.</div>
  <div id="7"><sup><a href="https://www.kitobook.com/compare/book/45/05/7/" title="сравнение переводов, параллельные ссылки">7</a></sup> Ey birodarlarim, Rabbimiz Iso keladigan kunga qadar sabr–toqat qilinglar! Axir, dehqon ham dalasi mo‘l hosil yetishtirishini kutadi. U kuzgi va bahorgi yomg‘irni poylab, qancha sabr–toqat qiladi!</div>
  <div id="8"><sup><a href="https://www.kitobook.com/compare/book/45/05/8/" title="сравнение переводов, параллельные ссылки">8</a></sup> Sizlar ham sabr qilinglar. Dadil bo‘linglar, chunki Rabbimizning keladigan kuni yaqinlashib qoldi.</div>
  <div id="9"><sup><a href="https://www.kitobook.com/compare/book/45/05/9/" title="сравнение переводов, параллельные ссылки">9</a></sup> Birodarlarim, mahkum bo‘lmasligingiz uchun bir–biringizdan shikoyat qilmanglar. Mana, hukm qiluvchi Rabbimiz Iso ostonada turibdi!</div>
  <div id="10"><sup><a href="https://www.kitobook.com/compare/book/45/05/10/" title="сравнение переводов, параллельные ссылки">10</a></sup> Ey birodarlarim, payg‘ambarlardan o‘rnak olinglar! Ular Egamizning nomidan gapirib, azob– uqubatlarga dosh berganlar.</div>
  <div id="11"><sup><a href="https://www.kitobook.com/compare/book/45/05/11/" title="сравнение переводов, параллельные ссылки">11</a></sup> Darhaqiqat, sabr qilgan bunday odamlarni biz baxtli deb hisoblaymiz. Ayubning sabr–toqati haqida eshitgansizlar, oxirida Egamiz unga qanchalar baraka berganini bilasizlar. Ha, Egamiz rahmdil va mehr–shafqatlidir.</div>
  <div id="12"><sup><a href="https://www.kitobook.com/compare/book/45/05/12/" title="сравнение переводов, параллельные ссылки">12</a></sup> Ey birodarlarim, eng avvalo, qasamxo‘r bo‘lmanglar! Lafzi yo‘q inson kabi, bo‘lar– bo‘lmasga osmon haqi, yer haqi va boshqa narsa haqi, deb qasam ichavermanglar. Javobingiz “ha” yoki “yo‘q” bo‘lsin. Shunda Xudo sizlarni hukm qilmaydi.</div>
  <div id="13"><sup><a href="https://www.kitobook.com/compare/book/45/05/13/" title="сравнение переводов, параллельные ссылки">13</a></sup> Orangizda azob–uqubat chekayotgan bironta odam bormi? Agar bo‘lsa, ibodat qilsin. Xursand bo‘lgani bormi? Xudoga hamdu sanolar kuylasin.</div>
  <div id="14"><sup><a href="https://www.kitobook.com/compare/book/45/05/14/" title="сравнение переводов, параллельные ссылки">14</a></sup> Orangizda kasal bo‘lgan bormi? Jamoatoqsoqollarini chaqirtirsin. Ular ibodat qilib, Rabbimiz Iso nomi bilan bemorning boshiga zaytun moyini surtsinlar.</div>
  <div id="15"><sup><a href="https://www.kitobook.com/compare/book/45/05/15/" title="сравнение переводов, параллельные ссылки">15</a></sup> Imon bilan qilingan ibodat bemorni sog‘aytiradi, Rabbimizning O‘zi unga shifo beradi. Agar bemor gunoh qilgan bo‘lsa, Rabbimiz uni kechiradi.</div>
  <div id="16"><sup><a href="https://www.kitobook.com/compare/book/45/05/16/" title="сравнение переводов, параллельные ссылки">16</a></sup> Shuning uchun qilgan gunohlaringizni bir–biringiz oldida tan olinglar, bir–biringiz uchun ibodat qilinglar, shifo topasizlar. Solih odamning iltijosi kuchli ta’sirga egadir!</div>
  <div id="17"><sup><a href="https://www.kitobook.com/compare/book/45/05/17/" title="сравнение переводов, параллельные ссылки">17</a></sup> Ilyos ham bizga o‘xshagan oddiy bir inson edi. Yomg‘ir yog‘masin, deb u astoydil iltijo qildi va yer yuziga uch yilu olti oy yomg‘ir yog‘madi.</div>
  <div id="18"><sup><a href="https://www.kitobook.com/compare/book/45/05/18/" title="сравнение переводов, параллельные ссылки">18</a></sup> So‘ng u yomg‘ir yog‘sin, deb ibodat qildi, osmondan yomg‘ir yog‘ib, yer hosil berdi.</div>
  <div id="19"><sup><a href="https://www.kitobook.com/compare/book/45/05/19/" title="сравнение переводов, параллельные ссылки">19</a></sup> Ey birodarlarim, agar orangizdagi birorta kishi haq yo‘ldan ozgan bo‘lsa, uni to‘g‘ri yo‘lga soling.</div>
  <div id="20"><sup><a href="https://www.kitobook.com/compare/book/45/05/20/" title="сравнение переводов, параллельные ссылки">20</a></sup> Esingizda bo‘lsin, gunohkorni nohaq yo‘ldan qaytargan odam o‘sha gunohkorning najot topishiga va behisob gunohlarining yuvilishiga sababchi bo‘ladi.</div>
</div>