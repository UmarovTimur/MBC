<div itemprop="articleBody" class="text">
  <div id="1"><sup><a href="https://www.kitobook.com/compare/book/45/01/1/" title="сравнение переводов, параллельные ссылки">1</a></sup> Men, Xudoning va Rabbimiz Iso Masihning quli Yoqubdan, o‘zga yurtlarga tarqalib ketgan o‘n ikki qabilaga salom!</div>
  <div id="2"><sup><a href="https://www.kitobook.com/compare/book/45/01/2/" title="сравнение переводов, параллельные ссылки">2</a></sup> Ey birodarlarim, turli sinovlarga duchor bo‘lganingizda o‘zingizni baxtli deb bilinglar. </div>
  <div id="3"><sup><a href="https://www.kitobook.com/compare/book/45/01/3/" title="сравнение переводов, параллельные ссылки">3</a></sup> Axir, imoningiz sinalganda sizlar sabr–toqat qilishni o‘rganasizlar. Bu o‘zingizga ham ayon. </div>
  <div id="4"><sup><a href="https://www.kitobook.com/compare/book/45/01/4/" title="сравнение переводов, параллельные ссылки">4</a></sup> Har qanday vaziyatda sabr qilishni o‘rganinglar, shunda yetuk, bekamu ko‘st, komil insonlar bo‘lasizlar.</div>
  <div id="5"><sup><a href="https://www.kitobook.com/compare/book/45/01/5/" title="сравнение переводов, параллельные ссылки">5</a></sup> Agar birortangizga donolik yetishmasa, Xudodan so‘rang, U beradi. Chunki so‘raganlarning hammasiga Xudo saxovat bilan, beminnat beradi. </div>
  <div id="6"><sup><a href="https://www.kitobook.com/compare/book/45/01/6/" title="сравнение переводов, параллельные ссылки">6</a></sup> Shu bois umidingizni faqatgina Xudoga bog‘lab, imon bilan so‘rang. Ikkilanmang, chunki Xudoga sidqidildan ishonmagan kishi go‘yo dengiz to‘lqiniga o‘xshaydi, shamol qaysi tomonga essa, to‘lqin o‘sha tomonga qarab yo‘naladi. </div>
  <div id="7"><sup><a href="https://www.kitobook.com/compare/book/45/01/7/" title="сравнение переводов, параллельные ссылки">7</a></sup> Bunday odam Egamizdan biror narsa olaman deb umid qilmasin. </div>
  <div id="8"><sup><a href="https://www.kitobook.com/compare/book/45/01/8/" title="сравнение переводов, параллельные ссылки">8</a></sup> U Xudoga tayanmagani uchun hayotida beqaror, o‘zgaruvchan bo‘ladi.</div>
  <div id="9"><sup><a href="https://www.kitobook.com/compare/book/45/01/9/" title="сравнение переводов, параллельные ссылки">9</a></sup> Nochor ahvoldagi birodar Xudoning nazarida yuksak ekanligidan xursand bo‘lsin.</div>
  <div id="10"><sup><a href="https://www.kitobook.com/compare/book/45/01/10/" title="сравнение переводов, параллельные ссылки">10</a></sup> Boy birodar esa Xudoga muhtoj ekanligidan shodlansin. Chunki o‘z boyligiga tayangan kishi dasht guliday xazon bo‘ladi. </div>
  <div id="11"><sup><a href="https://www.kitobook.com/compare/book/45/01/11/" title="сравнение переводов, параллельные ссылки">11</a></sup> Quyosh jazirama issig‘i bilan dashtning o‘t–o‘lanlarini qovjiratib yuboradi. Gullarning go‘zalligi yo‘qolib, xazon bo‘ladi. Boylik orqasidan quvib, davlatiga tayanganlar ham xuddi shu singari nobud bo‘lishadi.</div>
  <div id="12"><sup><a href="https://www.kitobook.com/compare/book/45/01/12/" title="сравнение переводов, параллельные ссылки">12</a></sup> Sinovlarga bardosh bergan odam baxtlidir. Chunki u sinovdan o‘tgach, hayot toji bilan taqdirlanadi. Bunday tojni Xudo O‘zini sevganlarga va’da qilgan.</div>
  <div id="13"><sup><a href="https://www.kitobook.com/compare/book/45/01/13/" title="сравнение переводов, параллельные ссылки">13</a></sup> Vasvasaga tushganingizda Xudoni ayblamang! Chunki Xudo hech qachon vasvasaga tushmaydi va hech kimni vasvasaga solmaydi. </div>
  <div id="14"><sup><a href="https://www.kitobook.com/compare/book/45/01/14/" title="сравнение переводов, параллельные ссылки">14</a></sup> Lekin har kim o‘z ehtirosi dastidan vasvasaga duchor bo‘lib, nafs tuzog‘iga ilinadi. </div>
  <div id="15"><sup><a href="https://www.kitobook.com/compare/book/45/01/15/" title="сравнение переводов, параллельные ссылки">15</a></sup> Keyin ehtiros homilador bo‘lib gunohni tug‘adi, gunoh esa yetilib, o‘limga olib boradi.</div>
  <div id="16"><sup><a href="https://www.kitobook.com/compare/book/45/01/16/" title="сравнение переводов, параллельные ссылки">16</a></sup> Ey aziz birodarlarim, aldanmanglar! </div>
  <div id="17"><sup><a href="https://www.kitobook.com/compare/book/45/01/17/" title="сравнение переводов, параллельные ссылки">17</a></sup> Har bir yaxshi va mukammal hadya samodan keladi. Bu hadyalarni osmondagi jamiki yoritqichlarni yaratgan Xudo beradi. Yoritqichlarning nuri paydo bo‘lib, g‘oyib bo‘ladi, Xudoning ezguligi esa yo‘qolmaydi. Zero, Xudo hech qachon o‘zgarmaydi. </div>
  <div id="18"><sup><a href="https://www.kitobook.com/compare/book/45/01/18/" title="сравнение переводов, параллельные ссылки">18</a></sup> Xudo kelajakda butun borliqni yangilaydi. Biz bu yangilanishning ilk hosili bo‘lishimiz uchun, Xudo O‘z xohishiga ko‘ra bizga haqiqat kalomi orqali yangi hayot berdi.</div>
  <div id="19"><sup><a href="https://www.kitobook.com/compare/book/45/01/19/" title="сравнение переводов, параллельные ссылки">19</a></sup> Ey aziz birodarlarim, shuni esingizda tutinglar: har bir odam eshitishda chaqqon, gapirishda vazmin, g‘azab kelganda bosiq bo‘lsin. </div>
  <div id="20"><sup><a href="https://www.kitobook.com/compare/book/45/01/20/" title="сравнение переводов, параллельные ссылки">20</a></sup> Chunki insoniy g‘azabingiz Xudoga manzur bo‘lgan solih hayot kechirishingizga yo‘l qo‘ymaydi. </div>
  <div id="21"><sup><a href="https://www.kitobook.com/compare/book/45/01/21/" title="сравнение переводов, параллельные ссылки">21</a></sup> Shunday ekan, har qanday jirkanch va yomon ishlarni bas qilinglar! Xudoning qalbingizga ekkan kalomini kamtarlik bilan qabul qilinglar. Axir, bu kalom joningizni qutqarishga qodir.</div>
  <div id="22"><sup><a href="https://www.kitobook.com/compare/book/45/01/22/" title="сравнение переводов, параллельные ссылки">22</a></sup> Xudoning kalomiga rioya qilinglar! Kalomni eshitsam bas, deb o‘z–o‘zingizni aldamanglar. </div>
  <div id="23"><sup><a href="https://www.kitobook.com/compare/book/45/01/23/" title="сравнение переводов, параллельные ссылки">23</a></sup> Kalomni tinglab, amalda rioya qilmagan odam o‘z yuzini ko‘zguda ko‘rgan kishiga o‘xshaydi. </div>
  <div id="24"><sup><a href="https://www.kitobook.com/compare/book/45/01/24/" title="сравнение переводов, параллельные ссылки">24</a></sup> U o‘ziga qaradi–yu, ketdi va o‘sha zahoti o‘zining qanday ekanligini unutib yubordi. </div>
  <div id="25"><sup><a href="https://www.kitobook.com/compare/book/45/01/25/" title="сравнение переводов, параллельные ссылки">25</a></sup> Sizlar esa ozodlik beruvchi Xudoning mukammal qonuniga doim sinchiklab qaranglar. Qonunni shunchaki eshitib, unutib yubormanglar, unga qat’iy amal qilinglar. Bu ishingiz uchun Xudo sizga baraka beradi.</div>
  <div id="26"><sup><a href="https://www.kitobook.com/compare/book/45/01/26/" title="сравнение переводов, параллельные ссылки">26</a></sup> Agar siz o‘zingizni dindor hisoblab, tilingizni tiymasangiz, o‘z–o‘zingizni aldagan bo‘lasiz va sizning bunday din–diyonatingiz befoydadir. </div>
  <div id="27"><sup><a href="https://www.kitobook.com/compare/book/45/01/27/" title="сравнение переводов, параллельные ссылки">27</a></sup> Otamiz Xudoning nazarida pok va beg‘ubor din–diyonatga ega bo‘lgan inson yetim–yesiru bevalarni qayg‘uli kunlarida yo‘qlab boradi, u bu dunyo dastidan bulg‘anmaydi.</div>
</div>