<div itemprop="articleBody" class="text">
  <div id="1"><sup><a href="https://www.kitobook.com/compare/book/13/05/1/" title="сравнение переводов, параллельные ссылки">1</a></sup> Ruben Yoqubning to‘ng‘ich o‘g‘li edi. Ammo u otasining to‘shagini bulg‘agani uchun, to‘ng‘ich farzandlik huquqi Yusufning o‘g‘illariga berilgan edi. Shu sababdan Ruben nasabnomada to‘ng‘ich sifatida ro‘yxatda yo‘q.</div>
  <div id="2"><sup><a href="https://www.kitobook.com/compare/book/13/05/2/" title="сравнение переводов, параллельные ссылки">2</a></sup> Rubenning ukasi Yahudo aka–ukalari orasida eng kuchlisi bo‘lib, yo‘lboshchi uning qabilasidan chiqsa ham, to‘ng‘ichlik huquqi Yusufniki bo‘ldi.</div>
  <div id="3"><sup><a href="https://www.kitobook.com/compare/book/13/05/3/" title="сравнение переводов, параллельные ссылки">3</a></sup> Ruben to‘rt o‘g‘il ko‘rdi. Ularning ismlari Xano‘x, Palluv, Xazron va Karmi edi.</div>
  <div id="4"><sup><a href="https://www.kitobook.com/compare/book/13/05/4/" title="сравнение переводов, параллельные ссылки">4</a></sup> Yo‘elning nasli quyidagilardan iborat edi: Yo‘elning o‘g‘li — Shamayo, Shamayoning o‘g‘li — Go‘g, Go‘gning o‘g‘li — Shimax,</div>
  <div id="5"><sup><a href="https://www.kitobook.com/compare/book/13/05/5/" title="сравнение переводов, параллельные ссылки">5</a></sup> Shimaxning o‘g‘li — Mixo, Mixoning o‘g‘li — Rayo, Rayoning o‘g‘li — Baal</div>
  <div id="6"><sup><a href="https://www.kitobook.com/compare/book/13/05/6/" title="сравнение переводов, параллельные ссылки">6</a></sup> va Baalning o‘g‘li — Berax. Ossuriya shohi Tig‘latpilasar Beraxni asir qilib, olib ketgan edi. Berax Ruben qabilasining yo‘lboshchisi edi.</div>
  <div id="7"><sup><a href="https://www.kitobook.com/compare/book/13/05/7/" title="сравнение переводов, параллельные ссылки">7</a></sup> Ruben qabilasining quyidagi urug‘boshilari ham nasabnoma ro‘yxatida qayd etilgan: Yaviyol, Zakariyo</div>
  <div id="8"><sup><a href="https://www.kitobook.com/compare/book/13/05/8/" title="сравнение переводов, параллельные ссылки">8</a></sup> va Belax. Belax Azazning o‘g‘li, Shemaning nevarasi va Yo‘elning evarasi edi. Ular Aror shahrida hamda shimoldagi Navo va Baal– Miyonga qadar cho‘zilgan yerlarda yashadilar.</div>
  <div id="9"><sup><a href="https://www.kitobook.com/compare/book/13/05/9/" title="сравнение переводов, параллельные ссылки">9</a></sup> Ularning Gilad yeridagi podasi haddan tashqari ko‘p bo‘lgani uchun ular sharqdagi sahrogacha bo‘lgan hamma yerlarni egallab olgan edilar. Bu sahro Furot daryosigacha cho‘zilgan edi.</div>
  <div id="10"><sup><a href="https://www.kitobook.com/compare/book/13/05/10/" title="сравнение переводов, параллельные ссылки">10</a></sup> Ruben nasli shoh Shoul davrida Hojar urug‘iga qarshi urush ochdi. Ularni mag‘lub qilib, Giladning sharqidagi hamma yerlarini egallab oldi.</div>
  <div id="11"><sup><a href="https://www.kitobook.com/compare/book/13/05/11/" title="сравнение переводов, параллельные ссылки">11</a></sup> Gad qabilasi Bashan yerlarida, Ruben qabilasining shimolida yashagan edi. Ularning hududi Salko shahriga qadar cho‘zilgandi.</div>
  <div id="12"><sup><a href="https://www.kitobook.com/compare/book/13/05/12/" title="сравнение переводов, параллельные ссылки">12</a></sup> Yo‘el Bashan yerida yo‘lboshchi edi, uning o‘ng qo‘l yordamchisi Shofom edi, Yanay va Shofot urug‘boshilar edilar.</div>
  <div id="13"><sup><a href="https://www.kitobook.com/compare/book/13/05/13/" title="сравнение переводов, параллельные ссылки">13</a></sup> Gad qabilasining qolgan a’zolari quyidagi yetti urug‘ga tegishli edi: Mikoyil, Mashullom, Sheba, Yo‘ray, Yaqan, Ziya va Ibir.</div>
  <div id="14"><sup><a href="https://www.kitobook.com/compare/book/13/05/14/" title="сравнение переводов, параллельные ссылки">14</a></sup> Bular Abuhayilning o‘g‘illari bo‘lib, ularning yettinchi avlodigacha bo‘lgan ajdodlari quyidagilar edilar: Xuri, Yoro‘vax, Gilad, Mikoyil, Yashishay, Yaxdu va Buz.</div>
  <div id="15"><sup><a href="https://www.kitobook.com/compare/book/13/05/15/" title="сравнение переводов, параллельные ссылки">15</a></sup> Go‘noning nevarasi, Abdil o‘g‘li Oxi bu urug‘larning yo‘lboshchisi edi.</div>
  <div id="16"><sup><a href="https://www.kitobook.com/compare/book/13/05/16/" title="сравнение переводов, параллельные ссылки">16</a></sup> Gad qabilasi Giladda, Bashanda va o‘sha yerdagi shaharlarda hamda Sharondagi butun yaylovlarda istiqomat qilardi.</div>
  <div id="17"><sup><a href="https://www.kitobook.com/compare/book/13/05/17/" title="сравнение переводов, параллельные ссылки">17</a></sup> Bu ma’lumotlarning hammasi Yahudo shohi Yo‘tom va Isroil shohi Yorubom hukmronligi davrida nasabnomaga kiritilgandi.</div>
  <div id="18"><sup><a href="https://www.kitobook.com/compare/book/13/05/18/" title="сравнение переводов, параллельные ссылки">18</a></sup> Ruben, Gad qabilalarining va Manashe qabilasi yarmining qilich va qalqon bilan qurollangan kamonchilardan iborat 44.760 ta jang qilishga tayyor, mohir sipohi bor edi.</div>
  <div id="19"><sup><a href="https://www.kitobook.com/compare/book/13/05/19/" title="сравнение переводов, параллельные ссылки">19</a></sup> Ular Hojar urug‘iga, Yatur, Nofish va Nadav qabilalariga hujum qildilar.</div>
  <div id="20"><sup><a href="https://www.kitobook.com/compare/book/13/05/20/" title="сравнение переводов, параллельные ссылки">20</a></sup> Jang paytida bu sipohlar Xudoga iltijo qildilar. Ular Xudoga inonganlari uchun Xudo iltijolariga javob berib, Hojar urug‘ini va barcha ittifoqchilarini ularning qo‘liga berib, mag‘lub qildi.</div>
  <div id="21"><sup><a href="https://www.kitobook.com/compare/book/13/05/21/" title="сравнение переводов, параллельные ссылки">21</a></sup> Ular dushmanning chorvasidan 50.000 tuya, 250.000 qo‘y, 2.000 eshakni o‘lja oldilar va 100.000 odamni asir qildilar.</div>
  <div id="22"><sup><a href="https://www.kitobook.com/compare/book/13/05/22/" title="сравнение переводов, параллельные ссылки">22</a></sup> G‘animning ko‘pchiligi jangda qirilib ketgandi, chunki Xudoning O‘zi ularga qarshi jang qilgan edi. Ruben va Gad qabilalari hamda Manashe qabilasining yarmi surgungacha o‘sha yerlarda yashab qoldilar.</div>
  <div id="23"><sup><a href="https://www.kitobook.com/compare/book/13/05/23/" title="сравнение переводов, параллельные ссылки">23</a></sup> Manashe qabilasining yarmi Baal–Xermon, Sanir va Xermon tog‘iga qadar cho‘zilgan Bashan yerlarida joylashib, ko‘paydi.</div>
  <div id="24"><sup><a href="https://www.kitobook.com/compare/book/13/05/24/" title="сравнение переводов, параллельные ссылки">24</a></sup> Qabilaning urug‘boshilari quyidagilar edi: Ifar, Yishi, Eliel, Ozriyol, Yeremiyo, Xo‘daviyo va Yaxdiyol. Ular bahodir jangchilar bo‘lib, o‘z urug‘larining mashhur boshliqlari edilar.</div>
  <div id="25"><sup><a href="https://www.kitobook.com/compare/book/13/05/25/" title="сравнение переводов, параллельные ссылки">25</a></sup> Ruben va Gad qabilalari hamda Manashe qabilasining yarmi ota–bobolarining Xudosiga qarshi gunoh qildilar. Ular Xudoga bevafolik qilib, Xudo qirib yuborgan o‘sha yurtdagi xalqlarning xudolariga sig‘ina boshladilar.</div>
  <div id="26"><sup><a href="https://www.kitobook.com/compare/book/13/05/26/" title="сравнение переводов, параллельные ссылки">26</a></sup> Shuning uchun Isroil xalqining Xudosi Ossuriya shohi Pulni, ya’ni Tig‘latpilasarni yuborib, Ruben, Gad qabilalarini va Manashe qabilasining yarmini mag‘lub qildi. Shox Pul ularni asir olib Xalax, Xavor va Xara hududlariga hamda Gozan daryosining bo‘ylariga surgun qildi. Ular bugungacha o‘sha yerlarda istiqomat qilib kelyaptilar.</div>
</div>