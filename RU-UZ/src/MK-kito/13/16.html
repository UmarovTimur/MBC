<div itemprop="articleBody" class="text">
  <div id="1"><sup><a href="https://www.kitobook.com/compare/book/13/16/1/" title="сравнение переводов, параллельные ссылки">1</a></sup> Levilar Xudoning sandig‘ini Dovud qurdirgan chodirning ichkarisiga olib kirib qo‘ydilar. Keyin Xudoga kuydiriladigan qurbonliklar va tinchlik qurbonliklari keltirdilar.</div>
  <div id="2"><sup><a href="https://www.kitobook.com/compare/book/13/16/2/" title="сравнение переводов, параллельные ссылки">2</a></sup> Dovud qurbonliklar qilib bo‘lgandan keyin, Egamizning nomidan xalqni duo qildi.</div>
  <div id="3"><sup><a href="https://www.kitobook.com/compare/book/13/16/3/" title="сравнение переводов, параллельные ссылки">3</a></sup> So‘ng Isroil jamoasidagi har bir odamga — erkagu ayolga, bir donadan gardish non, bir hovuchdan xurmo va bir hovuchdan mayiz tarqatdi.</div>
  <div id="4"><sup><a href="https://www.kitobook.com/compare/book/13/16/4/" title="сравнение переводов, параллельные ссылки">4</a></sup> U levilardan ba’zilarini Egamizning sandig‘i oldida xizmat qilish uchun tayinladi. Ular Isroil xalqining Xudosi — Egamizni ulug‘lab, Unga shukronalar aytishlari va madhlar kuylashlari kerak edi.</div>
  <div id="5"><sup><a href="https://www.kitobook.com/compare/book/13/16/5/" title="сравнение переводов, параллельные ссылки">5</a></sup> Osif ularning rahnamosi edi, uning yordamchilari esa: Zakariyo, Yaviyol, Shamiromo‘t, Yoxiyol, Mattitiyo, Eliyob, Binayo, Obidadom va Yaviyol edilar. Ular arfa va lira sozandalari, Osifning o‘zi zang sozandasi,</div>
  <div id="6"><sup><a href="https://www.kitobook.com/compare/book/13/16/6/" title="сравнение переводов, параллельные ссылки">6</a></sup> ruhoniylar Binayo bilan Yaxaziyol esa karnay sozandalari bo‘lib, ular har kuni Xudoning ahd sandig‘i oldida musiqiy asboblarini chalishlari kerak edi.</div>
  <div id="7"><sup><a href="https://www.kitobook.com/compare/book/13/16/7/" title="сравнение переводов, параллельные ссылки">7</a></sup> O‘sha kuni Dovud birinchi marta Osif bilan uning qarindoshlari zimmasiga Egamizga hamdu sanolar aytish mas’uliyatini yuklagan edi.</div>
  <div id="8"><sup><a href="https://www.kitobook.com/compare/book/13/16/8/" title="сравнение переводов, параллельные ссылки">8</a></sup> Egamizga shukr ayting, Unga sajda qiling, Boshqa xalqlar orasida Uning ishlarini bildiring.</div>
  <div id="9"><sup><a href="https://www.kitobook.com/compare/book/13/16/9/" title="сравнение переводов, параллельные ссылки">9</a></sup> Tarannum qilib Uni, hamdu sano ila qo‘shiq ayting, Uning jamiki ajoyib ishlarini so‘zlab bering.</div>
  <div id="10"><sup><a href="https://www.kitobook.com/compare/book/13/16/10/" title="сравнение переводов, параллельные ссылки">10</a></sup> Egamizning muqaddas nomi ila faxrlaning, Egamizga yuz burganlarning qalbi shodlikka to‘lsin.</div>
  <div id="11"><sup><a href="https://www.kitobook.com/compare/book/13/16/11/" title="сравнение переводов, параллельные ссылки">11</a></sup> Egamizga yuz buring! Uning qudratiga, Uning huzurida bo‘lishga intiling.</div>
  <div id="12"><sup><a href="https://www.kitobook.com/compare/book/13/16/12/" title="сравнение переводов, параллельные ссылки">12</a></sup> -</div>
  <div id="13"><sup><a href="https://www.kitobook.com/compare/book/13/16/13/" title="сравнение переводов, параллельные ссылки">13</a></sup> Ey, sizlar, Egamizning quli Isroil nasli, Ey, Yoqub o‘g‘illari — Egamizning tanlaganlari, Esda tuting Egamiz qilgan ajoyibotlarni, Uning mo‘jizalarini, chiqargan hukmlarini.</div>
  <div id="14"><sup><a href="https://www.kitobook.com/compare/book/13/16/14/" title="сравнение переводов, параллельные ссылки">14</a></sup> U Egamiz Xudodir, U chiqargan hukmlar butun yer yuzidadir.</div>
  <div id="15"><sup><a href="https://www.kitobook.com/compare/book/13/16/15/" title="сравнение переводов, параллельные ссылки">15</a></sup> O‘z ahdini U to abad yoddan chiqarmas, Minglab nasllarga bergan va’dasini aslo unutmas.</div>
  <div id="16"><sup><a href="https://www.kitobook.com/compare/book/13/16/16/" title="сравнение переводов, параллельные ссылки">16</a></sup> Rioya qilar U Ibrohim bilan qilgan ahdiga, Is’hoqqa qasam ichib bergan va’dasiga.</div>
  <div id="17"><sup><a href="https://www.kitobook.com/compare/book/13/16/17/" title="сравнение переводов, параллельные ссылки">17</a></sup> Yoqub uchun bu ahdni bir qonun qildi, Ha, Isroil uchun abadiy bir ahd qildi.</div>
  <div id="18"><sup><a href="https://www.kitobook.com/compare/book/13/16/18/" title="сравнение переводов, параллельные ссылки">18</a></sup> Aytdiki: “Kan’on yurtini senga beraman, Uni mulk uchun ulush qilib beraman.”</div>
  <div id="19"><sup><a href="https://www.kitobook.com/compare/book/13/16/19/" title="сравнение переводов, параллельные ссылки">19</a></sup> U zamon ularning soni kam edi, Ha, juda kam edilar. Ular bu yurtga kelgindi edi.</div>
  <div id="20"><sup><a href="https://www.kitobook.com/compare/book/13/16/20/" title="сравнение переводов, параллельные ссылки">20</a></sup> Kezardi bir xalqdan boshqasiga, Bir shohlikdan boshqa yurtga.</div>
  <div id="21"><sup><a href="https://www.kitobook.com/compare/book/13/16/21/" title="сравнение переводов, параллельные ссылки">21</a></sup> Hech kim ularni ezishlariga Egamiz yo‘l qo‘ymadi, Ularni deb shohlarga tanbeh berdi.</div>
  <div id="22"><sup><a href="https://www.kitobook.com/compare/book/13/16/22/" title="сравнение переводов, параллельные ссылки">22</a></sup> Aytdiki: “Men tanlaganlarga tegmanglar, Payg‘ambarlarimga zarar keltirmanglar.”</div>
  <div id="23"><sup><a href="https://www.kitobook.com/compare/book/13/16/23/" title="сравнение переводов, параллельные ссылки">23</a></sup> Ey olam, Egamizni tarannum eting! Har kun Uning najotidan so‘ylang.</div>
  <div id="24"><sup><a href="https://www.kitobook.com/compare/book/13/16/24/" title="сравнение переводов, параллельные ссылки">24</a></sup> E’lon qiling elatlar orasida Uning shuhratini, Jamiki xalqlar orasida Uning ajoyibotlarini.</div>
  <div id="25"><sup><a href="https://www.kitobook.com/compare/book/13/16/25/" title="сравнение переводов, параллельные ссылки">25</a></sup> Egamiz buyukdir, ko‘p maqtovga loyiqdir, Jamiki xudolardan U izzatlidir.</div>
  <div id="26"><sup><a href="https://www.kitobook.com/compare/book/13/16/26/" title="сравнение переводов, параллельные ссылки">26</a></sup> Zotan, xalqlarning hamma xudolari butlardir, Egamiz esa samolarni yaratgandir.</div>
  <div id="27"><sup><a href="https://www.kitobook.com/compare/book/13/16/27/" title="сравнение переводов, параллельные ссылки">27</a></sup> Shuhratu ulug‘vorlik Uning huzuridadir, Qudratu shodlik Uning maskanidadir.</div>
  <div id="28"><sup><a href="https://www.kitobook.com/compare/book/13/16/28/" title="сравнение переводов, параллельные ссылки">28</a></sup> Egamizga hamdlar ayting, ey zamin xalqlari! Egamizning qudratiyu shuhratiga hamdlar o‘qing!</div>
  <div id="29"><sup><a href="https://www.kitobook.com/compare/book/13/16/29/" title="сравнение переводов, параллельные ссылки">29</a></sup> Egamizning sharafiga hamdlar o‘qing! Nazrlar keltirib, Uning huzuriga kiring! Muqaddas libosda Egamizga sajda qiling!</div>
  <div id="30"><sup><a href="https://www.kitobook.com/compare/book/13/16/30/" title="сравнение переводов, параллельные ссылки">30</a></sup> Ey, zamin ahli, Uning oldida titrab turing! Olam mustahkam o‘rnashgan, hech qachon tebranmaydi.</div>
  <div id="31"><sup><a href="https://www.kitobook.com/compare/book/13/16/31/" title="сравнение переводов, параллельные ссылки">31</a></sup> Samolar shod bo‘lsin, zamin quvonsin, Elatlar orasida aytishsin: “Egamiz shohdir!”</div>
  <div id="32"><sup><a href="https://www.kitobook.com/compare/book/13/16/32/" title="сравнение переводов, параллельные ссылки">32</a></sup> Dengizu undagi hamma jonzot guvullasin. Dalalaru undagi har narsa sevinch ila jo‘shsin,</div>
  <div id="33"><sup><a href="https://www.kitobook.com/compare/book/13/16/33/" title="сравнение переводов, параллельные ссылки">33</a></sup> Shunda o‘rmondagi hamma daraxt shodlikdan qo‘shiq aytsin. Egamiz oldida ular qo‘shiq aytar, Ana, Zaminni boshqarmoq uchun U kelayotir.</div>
  <div id="34"><sup><a href="https://www.kitobook.com/compare/book/13/16/34/" title="сравнение переводов, параллельные ссылки">34</a></sup> Egamizga shukrona ayting, U yaxshidir! Uning sodiq sevgisi abadiydir.</div>
  <div id="35"><sup><a href="https://www.kitobook.com/compare/book/13/16/35/" title="сравнение переводов, параллельные ссылки">35</a></sup> Yana shunday deb aytinglar: “Ey najotkorimiz Xudo, bizlarni qutqar, Xalqlar orasidan bizni to‘plab ol, O‘zing muqaddassan, Senga shukr aytaylik, Sening madhlaring bilan faxrlanaylik.</div>
  <div id="36"><sup><a href="https://www.kitobook.com/compare/book/13/16/36/" title="сравнение переводов, параллельные ссылки">36</a></sup> Isroil xalqining Xudosi — Egamizga To abad olqishlar bo‘lsin.” Shundan keyin jamiki xalq: “Omin!” deb Egamizga hamdu sanolar aytdi.</div>
  <div id="37"><sup><a href="https://www.kitobook.com/compare/book/13/16/37/" title="сравнение переводов, параллельные ссылки">37</a></sup> Dovud Osifni va uning qarindoshlarini Egamizning ahd sandig‘i oldidagi doimiy xizmatga tayinladi. Ular har kuni o‘sha yerda o‘z vazifalarini bajarar edilar.</div>
  <div id="38"><sup><a href="https://www.kitobook.com/compare/book/13/16/38/" title="сравнение переводов, параллельные ссылки">38</a></sup> Ularga bu xizmatda Obidadom va uning oltmish sakkizta qarindoshi yordam berishlari kerak edi. Yodutun o‘g‘li Obidadom va Xo‘sax darvozabon edilar.</div>
  <div id="39"><sup><a href="https://www.kitobook.com/compare/book/13/16/39/" title="сравнение переводов, параллельные ссылки">39</a></sup> Dovud ruhoniy Zodo‘xni va uning ruhoniy qarindoshlarini Givondagi sajdagohda, Egamizning Muqaddas chodirida xizmat qilishga tayinladi.</div>
  <div id="40"><sup><a href="https://www.kitobook.com/compare/book/13/16/40/" title="сравнение переводов, параллельные ссылки">40</a></sup> Ular, Egamizning Isroil xalqiga bergan qonuniga muvofiq, har kuni ertalab va kechqurun qurbongoh ustida qurbonliklar kuydirishlari lozim edi.</div>
  <div id="41"><sup><a href="https://www.kitobook.com/compare/book/13/16/41/" title="сравнение переводов, параллельные ссылки">41</a></sup> Ularning yonida Xaman, Yodutun va nomma–nom aytib tanlangan boshqa odamlar ham xizmat qilib, Egamizga: “Uning sodiq sevgisi abadiydir”, deya hamdu sano aytishlari kerak edi.</div>
  <div id="42"><sup><a href="https://www.kitobook.com/compare/book/13/16/42/" title="сравнение переводов, параллельные ссылки">42</a></sup> Xaman bilan Yodutun hamdu sanoning kuyi uchun mas’ul bo‘lib, karnay, zang va boshqa musiqa asboblarini chalishlari kerak edi. Yodutunning o‘g‘illari darvozabon qilib tayinlangan edi.</div>
  <div id="43"><sup><a href="https://www.kitobook.com/compare/book/13/16/43/" title="сравнение переводов, параллельные ссылки">43</a></sup> Shundan keyin hamma odamlar uylariga qaytib ketdilar, Dovud ham o‘z oilasini duo qilgani uyiga qaytdi.</div>
</div>