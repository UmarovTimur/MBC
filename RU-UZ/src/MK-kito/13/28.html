<div itemprop="articleBody" class="text">
  <div id="1"><sup><a href="https://www.kitobook.com/compare/book/13/28/1/" title="сравнение переводов, параллельные ссылки">1</a></sup> Dovud Isroildagi hamma a’yonlarni — qabila yo‘lboshchilarini, shohga xizmat qiladigan harbiy qismlar sardorlarini, mingboshilarni, yuzboshilarni, shoh va shahzodalar mulkini va podalarini boshqaruvchilarni, saroy a’yonlarini, bahodir pahlavonlarni va boshqa hamma jangchilarni Quddusda to‘pladi.</div>
  <div id="2"><sup><a href="https://www.kitobook.com/compare/book/13/28/2/" title="сравнение переводов, параллельные ссылки">2</a></sup> Shoh Dovud ularning oldida turib, gapirdi: “Birodarlarim, xalqim, gapimni eshitinglar! Men Xudoning oyoq kursisi bo‘lmish Egamizningahd sandig‘i uchun bir oromgoh qurmoqchi edim. Qurilish uchun hamma tayyorgarlikni ham ko‘rib qo‘ygan edim.</div>
  <div id="3"><sup><a href="https://www.kitobook.com/compare/book/13/28/3/" title="сравнение переводов, параллельные ссылки">3</a></sup> Lekin Xudo: — Menga atab uyni sen qurmaysan, sen jang qilib, ko‘p qon to‘kding, — dedi.</div>
  <div id="4"><sup><a href="https://www.kitobook.com/compare/book/13/28/4/" title="сравнение переводов, параллельные ссылки">4</a></sup> Vaholanki, Isroil xalqining Xudosi Egamiz butun otam xonadonidan meni tanlab oldi. Meni to abad Isroilning shohi qildi. U Yahudo qabilasini yetakchi qilib tanladi, Yahudo qabilasidan esa otamning xonadonini ravo ko‘rdi, otamning o‘g‘illari orasidan esa meni mamnunlik ila butun Isroil ustidan shoh qildi.</div>
  <div id="5"><sup><a href="https://www.kitobook.com/compare/book/13/28/5/" title="сравнение переводов, параллельные ссылки">5</a></sup> Egamiz menga ko‘p o‘g‘illar berdi, hamma o‘g‘illarim orasidan Isroil shohi qilib Sulaymonni tanladi. Ha, Egamizning shohligi taxtiga u o‘tiradi.</div>
  <div id="6"><sup><a href="https://www.kitobook.com/compare/book/13/28/6/" title="сравнение переводов, параллельные ссылки">6</a></sup> Egamiz menga aytdi: — Men uchun uyni va hovlilarni quradigan o‘g‘ling Sulaymondir. Men uni O‘zimga o‘g‘il qilib tanladim, Men unga ota bo‘laman.</div>
  <div id="7"><sup><a href="https://www.kitobook.com/compare/book/13/28/7/" title="сравнение переводов, параллельные ссылки">7</a></sup> Agar u bugungiday, Mening amrlarimu qonunlarimga qat’iyat bilan rioya qilib yursa, uning taxtini to abad mustahkam qilaman.</div>
  <div id="8"><sup><a href="https://www.kitobook.com/compare/book/13/28/8/" title="сравнение переводов, параллельные ссылки">8</a></sup> Shuning uchun endi Egamizning jamoasi Isroil xalqining ko‘zi o‘ngida va Xudoyimizning guvohligida sizlarga aytayin: Egangiz Xudoning amrlarini bitta qoldirmay bajaring. Ana shunda sizlar mana shu hosildor yurtga egalik qilasizlar, bolalaringizga ham uni abadiy meros qilib qoldirasizlar.</div>
  <div id="9"><sup><a href="https://www.kitobook.com/compare/book/13/28/9/" title="сравнение переводов, параллельные ссылки">9</a></sup> Endi Sulaymon o‘g‘lim, otang Xudoni tan olgin, butun onging bilan sidqidildan Unga xizmat qilgin. Zotan Egamiz har bir insonning yuragini sinaydi, niyatu fikrlarimizni U biladi. Agar Uni izlasang, topasan. Agar Uni tark etsang, U ham seni abadiy tashlab ketadi.</div>
  <div id="10"><sup><a href="https://www.kitobook.com/compare/book/13/28/10/" title="сравнение переводов, параллельные ссылки">10</a></sup> Quloq sol! Ma’bad qurish uchun Egamiz seni tanlagan ekan, qani, dadil bo‘lib, ishga bel bog‘la!”</div>
  <div id="11"><sup><a href="https://www.kitobook.com/compare/book/13/28/11/" title="сравнение переводов, параллельные ссылки">11</a></sup> Dovud Ma’bad binolarining, omborxonalarining, boshqa xonalarining va Eng muqaddas xonaning, ya’ni gunohdan poklash joyining chizma loyihalarini o‘g‘li Sulaymonga berdi.</div>
  <div id="12"><sup><a href="https://www.kitobook.com/compare/book/13/28/12/" title="сравнение переводов, параллельные ссылки">12</a></sup> Shuningdek, Dovud Egamiz uyining hovlilari va atrofidagi xonalari, Xudo uyining xazinalari va nazr qilingan hadyalar saqlanadigan xonalari uchun ko‘nglidagi niyatlarini aytdi.</div>
  <div id="13"><sup><a href="https://www.kitobook.com/compare/book/13/28/13/" title="сравнение переводов, параллельные ссылки">13</a></sup> Ruhoniylar va levilarning tuzumiga, ularning Egamizning uyida qilinadigan barcha xizmatlariga va xizmat paytida foydalanadigan barcha ashyolarga oid ko‘rsatmalar berdi.</div>
  <div id="14"><sup><a href="https://www.kitobook.com/compare/book/13/28/14/" title="сравнение переводов, параллельные ссылки">14</a></sup> Xizmatda ishlatiladigan quyidagi idish va jihozlarni yasash uchun oltin va kumush vaznini belgilab berdi:</div>
  <div id="15"><sup><a href="https://www.kitobook.com/compare/book/13/28/15/" title="сравнение переводов, параллельные ссылки">15</a></sup> moychiroqlar va chiroqpoyalar,</div>
  <div id="16"><sup><a href="https://www.kitobook.com/compare/book/13/28/16/" title="сравнение переводов, параллельные ссылки">16</a></sup> muqaddas nonlar qo‘yiladigan oltin xontaxta, kumush xontaxtalar,</div>
  <div id="17"><sup><a href="https://www.kitobook.com/compare/book/13/28/17/" title="сравнение переводов, параллельные ссылки">17</a></sup> sanchqilar, tog‘orachalar, ko‘zalar, jomlar va</div>
  <div id="18"><sup><a href="https://www.kitobook.com/compare/book/13/28/18/" title="сравнение переводов, параллельные ссылки">18</a></sup> tutatqi qurbongohi. Bundan tashqari, oltin aravaning, ya’ni qanotlarini yoyib, Egamizning ahd sandig‘ini qoplab turgan oltin karublarning loyihasini ham Sulaymonga berdi.</div>
  <div id="19"><sup><a href="https://www.kitobook.com/compare/book/13/28/19/" title="сравнение переводов, параллельные ссылки">19</a></sup> So‘ngra Dovud shunday dedi: — Bularning hammasini men Egamning boshchiligida yozdim, loyihaning ikir–chikrlarini Uning O‘zi menga ayon qildi.</div>
  <div id="20"><sup><a href="https://www.kitobook.com/compare/book/13/28/20/" title="сравнение переводов, параллельные ссылки">20</a></sup> U o‘g‘li Sulaymonga dedi: — Dadil va botir bo‘l. Ishni boshla! Qo‘rqma, vahimaga tushma! Egamiz Xudo — mening Xudoyim sen bilan birgadir. Egamizning uyidagi ishlar bitmaguncha, U seni tashlab qo‘ymaydi, tark etmaydi.</div>
  <div id="21"><sup><a href="https://www.kitobook.com/compare/book/13/28/21/" title="сравнение переводов, параллельные ссылки">21</a></sup> Mana, ruhoniylar va levilar guruhlari Xudoning uyidagi har qanday xizmatni qilishga tayyor bo‘lib turibdilar. Mohir hunarmandlar senga joni bilan yordam beradilar. Butun xalq va ularning yo‘lboshchilari amringga muntazirdir.</div>
</div>