<div itemprop="articleBody" class="text">
  <div id="1"><sup><a href="https://www.kitobook.com/compare/book/43/20/1/" title="сравнение переводов, параллельные ссылки">1</a></sup> Yakshanba kuni erta saharda, kun yorishmasdan, Magdalalik Maryam qabrning oldiga kelib, qabr og‘zidagi toshning ag‘darilganini ko‘rdi.</div>
  <div id="2"><sup><a href="https://www.kitobook.com/compare/book/43/20/2/" title="сравнение переводов, параллельные ссылки">2</a></sup> U yugurib, Shimo‘n Butrus va Isoning sevikli shogirdi oldiga borib dedi: — Hazratimizning jasadini qabrdan olib ketishibdi. Uni qayerga qo‘yishganini bilmaymiz.</div>
  <div id="3"><sup><a href="https://www.kitobook.com/compare/book/43/20/3/" title="сравнение переводов, параллельные ссылки">3</a></sup> Butrus va boshqa shogird qabr tomon jo‘nashdi.</div>
  <div id="4"><sup><a href="https://www.kitobook.com/compare/book/43/20/4/" title="сравнение переводов, параллельные ссылки">4</a></sup> Ikkovi birga yugurib ketishdi. Ammo u shogird Butrusdan tezroq yugurib, qabrga birinchi bo‘lib yetib keldi.</div>
  <div id="5"><sup><a href="https://www.kitobook.com/compare/book/43/20/5/" title="сравнение переводов, параллельные ссылки">5</a></sup> U engashib ichkariga qaradi– da, u yerda yotgan kafanni ko‘rdi. Lekin qabrga kirmadi.</div>
  <div id="6"><sup><a href="https://www.kitobook.com/compare/book/43/20/6/" title="сравнение переводов, параллельные ссылки">6</a></sup> Uning orqasidan Shimo‘n Butrus yetib kelib, qabrga kirdi. U yerda yotgan kafanni</div>
  <div id="7"><sup><a href="https://www.kitobook.com/compare/book/43/20/7/" title="сравнение переводов, параллельные ссылки">7</a></sup> va Isoning boshiga o‘ralgan ro‘molni ko‘rdi. Ammo ro‘mol kafan bilan birga emas, alohida joyga yig‘ishtirib qo‘yilgan edi.</div>
  <div id="8"><sup><a href="https://www.kitobook.com/compare/book/43/20/8/" title="сравнение переводов, параллельные ссылки">8</a></sup> Shunda avval kelgan shogird ham qabrga kirdi. Ko‘rganidan keyingina ishonch hosil qildi.</div>
  <div id="9"><sup><a href="https://www.kitobook.com/compare/book/43/20/9/" title="сравнение переводов, параллельные ссылки">9</a></sup> Chunki ular Muqaddas Bitiklardagi, Iso o‘likdan tirilishi kerak, degan so‘zlarni shu paytgacha tushunmagan edilar.</div>
  <div id="10"><sup><a href="https://www.kitobook.com/compare/book/43/20/10/" title="сравнение переводов, параллельные ссылки">10</a></sup> Shundan so‘ng shogirdlar yana o‘z uylariga qaytib ketdilar.</div>
  <div id="11"><sup><a href="https://www.kitobook.com/compare/book/43/20/11/" title="сравнение переводов, параллельные ссылки">11</a></sup> Maryam esa qabrning tashqarisida turganicha, yig‘lar edi. Yig‘layotib, bir egilib qabr ichiga qaradi.</div>
  <div id="12"><sup><a href="https://www.kitobook.com/compare/book/43/20/12/" title="сравнение переводов, параллельные ссылки">12</a></sup> Shunda oq kiyim kiygan ikki farishtani ko‘rib qoldi. Biri Isoning jasadi yotgan joyning bosh tomonida, ikkinchisi esa oyoq tomonida o‘tirgan edi.</div>
  <div id="13"><sup><a href="https://www.kitobook.com/compare/book/43/20/13/" title="сравнение переводов, параллельные ссылки">13</a></sup> Ular Maryamga: — Ey ayol, nega yig‘layapsan? — deyishdi. — Hazratimning jasadini olib ketishibdi, Uni qayerga qo‘yishganini bilmayman, — dedi u.</div>
  <div id="14"><sup><a href="https://www.kitobook.com/compare/book/43/20/14/" title="сравнение переводов, параллельные ссылки">14</a></sup> Shunday dedi–yu, orqasiga burilib, u yerda turgan Isoni ko‘rdi. Lekin Uning Iso ekanligini bilmadi.</div>
  <div id="15"><sup><a href="https://www.kitobook.com/compare/book/43/20/15/" title="сравнение переводов, параллельные ссылки">15</a></sup> — Ey ayol, nega yig‘layapsan? Kimni qidiryapsan? — deb so‘radi undan Iso. Maryam Uni bog‘bon deb o‘yladi. Unga shunday dedi: — Taqsir, agar Uni siz olib ketgan bo‘lsangiz, qayerga qo‘yganingizni menga ayting, men borib Uni olay.</div>
  <div id="16"><sup><a href="https://www.kitobook.com/compare/book/43/20/16/" title="сравнение переводов, параллельные ссылки">16</a></sup> Iso unga: — Maryam! — dedi. Maryam Isoga qayrilib: — Rabbuniy! — dedi. (Rabbuniy oromiychada “Ustozim” demakdir).</div>
  <div id="17"><sup><a href="https://www.kitobook.com/compare/book/43/20/17/" title="сравнение переводов, параллельные ссылки">17</a></sup> — Meni ushlab turma! — dedi Iso Maryamga. — Men Otaning oldiga chiqib ketyapman. Sen borib birodarlarimga gaplarimni yetkaz: “Men Otamning oldiga chiqib ketyapman. U sizlarning ham Otangizdir. U Mening Xudoyim va sizlarning Xudoyingizdir.”</div>
  <div id="18"><sup><a href="https://www.kitobook.com/compare/book/43/20/18/" title="сравнение переводов, параллельные ссылки">18</a></sup> Shunda Magdalalik Maryam shogirdlarning oldiga borib: — Men Rabbimiz Isoni ko‘rdim! — dedi. So‘ng Isoning unga aytgan gaplarini ularga yetkazdi.</div>
  <div id="19"><sup><a href="https://www.kitobook.com/compare/book/43/20/19/" title="сравнение переводов, параллельные ссылки">19</a></sup> O‘sha yakshanba kuni oqshomda shogirdlar to‘plangan edilar. Ular yahudiylardan qo‘rqib, uyning eshiklarini qulflab olgan edilar. Shu payt Iso keldi, o‘rtalarida turib shogirdlariga: — Sizlarga tinchlik bo‘lsin! — dedi.</div>
  <div id="20"><sup><a href="https://www.kitobook.com/compare/book/43/20/20/" title="сравнение переводов, параллельные ссылки">20</a></sup> So‘ng ularga qo‘llarini va biqinini ko‘rsatdi. Shogirdlar Rabbimiz Isoni ko‘rib, xursand bo‘lib ketdilar.</div>
  <div id="21"><sup><a href="https://www.kitobook.com/compare/book/43/20/21/" title="сравнение переводов, параллельные ссылки">21</a></sup> Iso yana ularga dedi: — Sizlarga tinchlik bo‘lsin! Ota Meni dunyoga yuborgani singari, Men ham sizlarni dunyoga yuboryapman.</div>
  <div id="22"><sup><a href="https://www.kitobook.com/compare/book/43/20/22/" title="сравнение переводов, параллельные ссылки">22</a></sup> Shunday deb, ularning ustiga pufladi–da: — Muqaddas Ruhni qabul qilinglar, — dedi.</div>
  <div id="23"><sup><a href="https://www.kitobook.com/compare/book/43/20/23/" title="сравнение переводов, параллельные ссылки">23</a></sup> — Sizlar kimning gunohlarini kechirsangizlar, u kechiriladi. Kimning gunohlarini kechirmasangizlar, u kechirimsiz qolaveradi.</div>
  <div id="24"><sup><a href="https://www.kitobook.com/compare/book/43/20/24/" title="сравнение переводов, параллельные ссылки">24</a></sup> O‘n ikki shogirddan biri, “Egizak” laqabli To‘ma, Iso kelganda u yerda shogirdlar orasida yo‘q edi.</div>
  <div id="25"><sup><a href="https://www.kitobook.com/compare/book/43/20/25/" title="сравнение переводов, параллельные ссылки">25</a></sup> Boshqa shogirdlar unga: — Biz Rabbimiz Isoni ko‘rdik, — deyishdi. To‘ma ularga shunday dedi: — Uning qo‘llaridagi mix chandiqlarini o‘zim ko‘rmagunimcha, mix chandiqlariga barmog‘imni tekkizmagunimcha, biqiniga qo‘lim bilan tegib ko‘rmagunimcha ishonmayman.</div>
  <div id="26"><sup><a href="https://www.kitobook.com/compare/book/43/20/26/" title="сравнение переводов, параллельные ссылки">26</a></sup> Keyingi yakshanba kuni Isoning shogirdlari yana uyda to‘plangan edilar. Bu safar To‘ma ham ular bilan birga edi. Uyning eshiklari qulf edi. Shunga qaramay Iso kirdi, o‘rtalarida turib: — Sizlarga tinchlik bo‘lsin! — dedi.</div>
  <div id="27"><sup><a href="https://www.kitobook.com/compare/book/43/20/27/" title="сравнение переводов, параллельные ссылки">27</a></sup> Keyin To‘maga qarab: — Barmog‘ingni bu yoqqa tekkiz! Qo‘llarimni ko‘r. Qo‘lingni uzatib, biqinimga tegib ko‘r. Ikkilanishni bas qil, ishon! — dedi.</div>
  <div id="28"><sup><a href="https://www.kitobook.com/compare/book/43/20/28/" title="сравнение переводов, параллельные ссылки">28</a></sup> To‘ma Isoga: — Yo Rabbim, Xudoyim! — dedi.</div>
  <div id="29"><sup><a href="https://www.kitobook.com/compare/book/43/20/29/" title="сравнение переводов, параллельные ссылки">29</a></sup> Iso unga shunday dedi: — Sen Meni ko‘rganing uchun ishonding. Meni ko‘rmay ishonganlar naqadar baxtlidirlar!</div>
  <div id="30"><sup><a href="https://www.kitobook.com/compare/book/43/20/30/" title="сравнение переводов, параллельные ссылки">30</a></sup> Shogirdlar bu kitob tarkibiga kiritilmagan Isoning yana ko‘p mo‘jizali alomatlariga guvoh bo‘lganlar.</div>
  <div id="31"><sup><a href="https://www.kitobook.com/compare/book/43/20/31/" title="сравнение переводов, параллельные ссылки">31</a></sup> Kitobga kiritilgan mo‘jizlar esa sizlar uchun yozilgan. Toki sizlar Isoning Masih, Xudoning O‘g‘li ekanligiga ishonib, bu imoningiz tufayli hayotga ega bo‘linglar.</div>
</div>