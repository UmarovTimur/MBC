<div itemprop="articleBody" class="text">
  <div id="1"><sup><a href="https://www.kitobook.com/compare/book/43/17/1/" title="сравнение переводов, параллельные ссылки">1</a></sup> Shu gaplardan keyin Iso ko‘zlarini osmonga tikib, dedi: “Ey Ota! Vaqt–soati keldi. O‘g‘ling Seni ulug‘lashi uchun O‘g‘lingni ulug‘lagin.</div>
  <div id="2"><sup><a href="https://www.kitobook.com/compare/book/43/17/2/" title="сравнение переводов, параллельные ссылки">2</a></sup> Sen Unga butun insoniyat ustidan hokimiyat berding. Toki Unga berilgan har bir insonga U abadiy hayot ato qilsin.</div>
  <div id="3"><sup><a href="https://www.kitobook.com/compare/book/43/17/3/" title="сравнение переводов, параллельные ссылки">3</a></sup> Abadiy hayot esa Seni — yagona haq Xudoni hamda Sen yuborgan Iso Masihni tanib– bilishdan iboratdir.</div>
  <div id="4"><sup><a href="https://www.kitobook.com/compare/book/43/17/4/" title="сравнение переводов, параллельные ссылки">4</a></sup> Sen Menga topshirgan ishni tugatib, yer yuzida Seni ulug‘ladim.</div>
  <div id="5"><sup><a href="https://www.kitobook.com/compare/book/43/17/5/" title="сравнение переводов, параллельные ссылки">5</a></sup> Dunyo yaratilishidan avval Men Sening huzuringda ulug‘vor edim. Endi, ey Ota, o‘sha ulug‘vorlikni O‘z huzuringda Menga tag‘in ato qilgin.</div>
  <div id="6"><sup><a href="https://www.kitobook.com/compare/book/43/17/6/" title="сравнение переводов, параллельные ссылки">6</a></sup> Sen dunyodan Menga bergan odamlarga Seni tanitdim. Ular Seniki edilar va Sen ularni Menga berding. Ular Sening so‘zingga amal qildilar.</div>
  <div id="7"><sup><a href="https://www.kitobook.com/compare/book/43/17/7/" title="сравнение переводов, параллельные ссылки">7</a></sup> Sen Menga bergan hamma narsa Sendan ekanligini ular endi bilib oldilar.</div>
  <div id="8"><sup><a href="https://www.kitobook.com/compare/book/43/17/8/" title="сравнение переводов, параллельные ссылки">8</a></sup> Chunki Sen Menga aytgan so‘zlaringni Men ularga aytdim. Ular so‘zlaringni qabul qilib, Men Sendan kelganimni aniq tushundilar. Meni Sen yuborganingga ishondilar.</div>
  <div id="9"><sup><a href="https://www.kitobook.com/compare/book/43/17/9/" title="сравнение переводов, параллельные ссылки">9</a></sup> Men ular uchun iltijo qilaman. Dunyo uchun emas, balki Sen Menga bergan odamlar uchun iltijo qilaman. Axir, ular Senikidir.</div>
  <div id="10"><sup><a href="https://www.kitobook.com/compare/book/43/17/10/" title="сравнение переводов, параллельные ссылки">10</a></sup> Zotan Meniki bo‘lgan hamma — Seniki, Seniki esa Menikidir. Mening ulug‘vorligim ular orqali ayon bo‘lmoqda.</div>
  <div id="11"><sup><a href="https://www.kitobook.com/compare/book/43/17/11/" title="сравнение переводов, параллельные ссылки">11</a></sup> Men bu dunyoda ortiq qolmayman, Sening oldingga qaytib ketyapman. Ular esa bu dunyoda qoladilar. Ey Muqaddas Ota! Menga bergan O‘z noming qudrati ila ularni omon saqla. Toki ular ham Bizday bir bo‘lsinlar.</div>
  <div id="12"><sup><a href="https://www.kitobook.com/compare/book/43/17/12/" title="сравнение переводов, параллельные ссылки">12</a></sup> Men ular bilan birga bo‘lganimda, Menga bergan noming qudrati ila ularni omon saqladim. Ularni asradim, birontasi yo‘qolmadi. Faqat Muqaddas Bitiklarda aytilganlar bajo bo‘lishi uchun halokatga mahkum bo‘lgan odam nobud bo‘ldi.</div>
  <div id="13"><sup><a href="https://www.kitobook.com/compare/book/43/17/13/" title="сравнение переводов, параллельные ссылки">13</a></sup> Endi esa Sening oldingga ketyapman. Mening shodligim ularning qalbini to‘ldirsin, deb bularni hali dunyoda bo‘lganimda aytyapman.</div>
  <div id="14"><sup><a href="https://www.kitobook.com/compare/book/43/17/14/" title="сравнение переводов, параллельные ссылки">14</a></sup> Men ularga Sening so‘zlaringni aytdim. Bu dunyoga tegishli bo‘lganlar ulardan nafratlanadi. Chunki Men bu dunyodan bo‘lmaganim kabi, ular ham bu dunyodan emaslar.</div>
  <div id="15"><sup><a href="https://www.kitobook.com/compare/book/43/17/15/" title="сравнение переводов, параллельные ссылки">15</a></sup> Endi ularni dunyodan olishingni emas, balki yovuz shaytondan saqlashingni so‘rayapman.</div>
  <div id="16"><sup><a href="https://www.kitobook.com/compare/book/43/17/16/" title="сравнение переводов, параллельные ссылки">16</a></sup> Men bu dunyodan bo‘lmaganim kabi, ular ham bu dunyodan emaslar.</div>
  <div id="17"><sup><a href="https://www.kitobook.com/compare/book/43/17/17/" title="сравнение переводов, параллельные ссылки">17</a></sup> Sening kaloming haqiqatdir. Haqiqat orqali ularni O‘zing uchun ajratib olgin.</div>
  <div id="18"><sup><a href="https://www.kitobook.com/compare/book/43/17/18/" title="сравнение переводов, параллельные ссылки">18</a></sup> Sen Meni dunyoga yuborganingday, Men ham ularni dunyoga yubordim.</div>
  <div id="19"><sup><a href="https://www.kitobook.com/compare/book/43/17/19/" title="сравнение переводов, параллельные ссылки">19</a></sup> Ularni deb O‘zimni Senga bag‘ishladim, toki ular ham haqiqat orqali o‘zlarini Senga bag‘ishlasinlar.</div>
  <div id="20"><sup><a href="https://www.kitobook.com/compare/book/43/17/20/" title="сравнение переводов, параллельные ссылки">20</a></sup> Men nafaqat ular uchun iltijo qilyapman, balki ularning so‘zi orqali Menga imon keltiradiganlar uchun ham iltijo qilyapman:</div>
  <div id="21"><sup><a href="https://www.kitobook.com/compare/book/43/17/21/" title="сравнение переводов, параллельные ссылки">21</a></sup> Hammalari bir bo‘lishsin. Ey Ota, Sen Menda va Men Senda bo‘lganimday, ular ham Bizda bo‘lishsin. Shu tariqa Meni Sen yuborganingga dunyo ishonsin.</div>
  <div id="22"><sup><a href="https://www.kitobook.com/compare/book/43/17/22/" title="сравнение переводов, параллельные ссылки">22</a></sup> Sen Menga ato qilgan ulug‘vorlikni ularga berdim, toki Biz bir bo‘lganimizdek, ular ham bir bo‘lishsin.</div>
  <div id="23"><sup><a href="https://www.kitobook.com/compare/book/43/17/23/" title="сравнение переводов, параллельные ссылки">23</a></sup> Men ulardaman, Sen esa Mendasan. Shunday ekan, ular mukammal birlikda bo‘lsinlar. Toki, Meni Sen yuborganingni dunyo bilsin. Meni qanday sevsang, Menikilarni ham shunday sevganingni dunyo ko‘rsin.</div>
  <div id="24"><sup><a href="https://www.kitobook.com/compare/book/43/17/24/" title="сравнение переводов, параллельные ссылки">24</a></sup> Ey Ota! Sen Menga bergan odamlar Men bilan bir joyda bo‘lishini xohlayman. Sen Menga ato qilgan ulug‘vorligimni ular ham ko‘rsin, chunki olamni yaratmasingdan oldin Sen Meni yaxshi ko‘rar eding.</div>
  <div id="25"><sup><a href="https://www.kitobook.com/compare/book/43/17/25/" title="сравнение переводов, параллельные ссылки">25</a></sup> Ey odil Ota! Dunyo Seni bilmasa ham, Men Seni bilaman. Bu odamlar ham Meni Sen yuborganingni bilib oldilar.</div>
  <div id="26"><sup><a href="https://www.kitobook.com/compare/book/43/17/26/" title="сравнение переводов, параллельные ссылки">26</a></sup> Ularga Sening kimligingni ayon qildim va ayon qilishni davom ettiraveraman. Toki, Menga bo‘lgan sevging ularning yuraklarida jo bo‘lsin, Men ham ularda bo‘layin.”</div>
</div>