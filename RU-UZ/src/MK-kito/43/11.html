<div itemprop="articleBody" class="text">
  <div id="1"><sup><a href="https://www.kitobook.com/compare/book/43/11/1/" title="сравнение переводов, параллельные ссылки">1</a></sup> Baytaniya qishlog‘ida Lazar ismli bir odam kasal yotgan edi. Maryam va uning opasi Marta ham shu qishloqda yashar edilar.</div>
  <div id="2"><sup><a href="https://www.kitobook.com/compare/book/43/11/2/" title="сравнение переводов, параллельные ссылки">2</a></sup> RabbimizIsoga atir moy surtgan va Uning oyoqlarini sochi bilan artib quritgan o‘sha Maryam edi. Kasal yotgan Lazar esa Maryamning akasi edi.</div>
  <div id="3"><sup><a href="https://www.kitobook.com/compare/book/43/11/3/" title="сравнение переводов, параллельные ссылки">3</a></sup> Opa–singil Isoga: — Hazrat, Sizning aziz do‘stingiz kasal, — degan xabarni yuborishdi.</div>
  <div id="4"><sup><a href="https://www.kitobook.com/compare/book/43/11/4/" title="сравнение переводов, параллельные ссылки">4</a></sup> Iso buni eshitib shunday dedi: — Bu kasallik o‘lim bilan yakunlanmaydi, balki Xudoning ulug‘lanishiga va shu orqali Xudo O‘g‘lining ulug‘lanishiga sabab bo‘ladi.</div>
  <div id="5"><sup><a href="https://www.kitobook.com/compare/book/43/11/5/" title="сравнение переводов, параллельные ссылки">5</a></sup> Iso Martani, uning singlisini va Lazarni yaxshi ko‘rar edi.</div>
  <div id="6"><sup><a href="https://www.kitobook.com/compare/book/43/11/6/" title="сравнение переводов, параллельные ссылки">6</a></sup> Ammo Lazarning xasta ekanini bilsa ham, turgan joyida yana ikki kun qoldi.</div>
  <div id="7"><sup><a href="https://www.kitobook.com/compare/book/43/11/7/" title="сравнение переводов, параллельные ссылки">7</a></sup> Shundan so‘ng U shogirdlariga: — Yahudiyaga qaytib boraylik, — dedi.</div>
  <div id="8"><sup><a href="https://www.kitobook.com/compare/book/43/11/8/" title="сравнение переводов, параллельные ссылки">8</a></sup> Shogirdlari esa shunday dedilar: — Ustoz, yaqindagina yahudiylar Sizni toshbo‘ron qilmoqchi edilar–ku! Endi yana u yerga bormoqchimisiz?</div>
  <div id="9"><sup><a href="https://www.kitobook.com/compare/book/43/11/9/" title="сравнение переводов, параллельные ссылки">9</a></sup> Iso javob berdi: — Kunduz o‘n ikki soatdan iborat emasmi?! Kim kunduzi yursa, qoqilmaydi, chunki bu dunyoning nurini ko‘radi.</div>
  <div id="10"><sup><a href="https://www.kitobook.com/compare/book/43/11/10/" title="сравнение переводов, параллельные ссылки">10</a></sup> Kechasi yurgan esa qoqiladi, chunki uning o‘zida nur yo‘q.</div>
  <div id="11"><sup><a href="https://www.kitobook.com/compare/book/43/11/11/" title="сравнение переводов, параллельные ссылки">11</a></sup> Bu so‘zlarini aytib bo‘lib, ularga yana dedi: — Do‘stimiz Lazar uxlab qoldi. Men uni uyg‘otgani ketyapman.</div>
  <div id="12"><sup><a href="https://www.kitobook.com/compare/book/43/11/12/" title="сравнение переводов, параллельные ссылки">12</a></sup> — Hazrat, agar uxlayotgan bo‘lsa, tuzalib ketadi, — dedi shogirdlari.</div>
  <div id="13"><sup><a href="https://www.kitobook.com/compare/book/43/11/13/" title="сравнение переводов, параллельные ссылки">13</a></sup> Iso Lazarning o‘limini nazarda tutgan edi. Shogirdlar esa Iso odatdagi uyqu to‘g‘risida gapirdi, deb o‘yladilar.</div>
  <div id="14"><sup><a href="https://www.kitobook.com/compare/book/43/11/14/" title="сравнение переводов, параллельные ссылки">14</a></sup> Keyin Iso ularga ochig‘ini aytdi: — Lazar vafot etdi.</div>
  <div id="15"><sup><a href="https://www.kitobook.com/compare/book/43/11/15/" title="сравнение переводов, параллельные ссылки">15</a></sup> Men uning yonida bo‘lmaganimdan xursandman, chunki bu vaziyat sizlarning ishonishingizga imkon beradi. Qani, endi uning oldiga boraylik.</div>
  <div id="16"><sup><a href="https://www.kitobook.com/compare/book/43/11/16/" title="сравнение переводов, параллельные ссылки">16</a></sup> Shunda To‘ma (ya’ni “Egizak”) boshqa shogirdlarga: — Qani yuringlar, biz ham Iso bilan o‘lamiz! — dedi.</div>
  <div id="17"><sup><a href="https://www.kitobook.com/compare/book/43/11/17/" title="сравнение переводов, параллельные ссылки">17</a></sup> Iso u yerga yetib borib bildiki, Lazarning qabrga qo‘yilganiga to‘rt kun bo‘lgan ekan.</div>
  <div id="18"><sup><a href="https://www.kitobook.com/compare/book/43/11/18/" title="сравнение переводов, параллельные ссылки">18</a></sup> Baytaniya qishlog‘i Quddusdan bor–yo‘g‘i uch chaqirimcha masofada joylashgan edi.</div>
  <div id="19"><sup><a href="https://www.kitobook.com/compare/book/43/11/19/" title="сравнение переводов, параллельные ссылки">19</a></sup> Quddusdagi ko‘p yahudiylar Marta bilan Maryamning oldiga akasining vafoti munosabati ila tasalli berish uchun borgan edilar.</div>
  <div id="20"><sup><a href="https://www.kitobook.com/compare/book/43/11/20/" title="сравнение переводов, параллельные ссылки">20</a></sup> Marta Isoning kelayotganini eshitib, Uni kutib olgani chiqdi. Maryam esa uyda qoldi.</div>
  <div id="21"><sup><a href="https://www.kitobook.com/compare/book/43/11/21/" title="сравнение переводов, параллельные ссылки">21</a></sup> — Hazrat! — dedi Marta Isoga. — Agar Siz bu yerda bo‘lganingizda edi, mening akam o‘lmagan bo‘lardi.</div>
  <div id="22"><sup><a href="https://www.kitobook.com/compare/book/43/11/22/" title="сравнение переводов, параллельные ссылки">22</a></sup> Ammo hozir ham bilaman, Siz Xudodan nima so‘rasangiz, Xudo Sizga beradi.</div>
  <div id="23"><sup><a href="https://www.kitobook.com/compare/book/43/11/23/" title="сравнение переводов, параллельные ссылки">23</a></sup> — Sening akang tiriladi, — dedi Iso.</div>
  <div id="24"><sup><a href="https://www.kitobook.com/compare/book/43/11/24/" title="сравнение переводов, параллельные ссылки">24</a></sup> — Bilaman, oxiratda o‘liklar tirilganda tiriladi, — dedi Marta.</div>
  <div id="25"><sup><a href="https://www.kitobook.com/compare/book/43/11/25/" title="сравнение переводов, параллельные ссылки">25</a></sup> Iso unga dedi: — Men tirilish va hayotdirman. Menga ishongan odam o‘lsa ham yashaydi.</div>
  <div id="26"><sup><a href="https://www.kitobook.com/compare/book/43/11/26/" title="сравнение переводов, параллельные ссылки">26</a></sup> Kimda–kim Menga ishonib yashasa, to abad o‘lmaydi. Bunga ishonasanmi?</div>
  <div id="27"><sup><a href="https://www.kitobook.com/compare/book/43/11/27/" title="сравнение переводов, параллельные ссылки">27</a></sup> — Ha, Hazrat, — dedi Marta, — Siz olamga keladigan Masih, Xudoning O‘g‘li ekaningizga ishonaman.</div>
  <div id="28"><sup><a href="https://www.kitobook.com/compare/book/43/11/28/" title="сравнение переводов, параллельные ссылки">28</a></sup> Marta shunday dedi–yu, borib singlisi Maryamni chaqirdi. Unga sekingina dedi: — Ustoz shu yerda, U seni chaqiryapti.</div>
  <div id="29"><sup><a href="https://www.kitobook.com/compare/book/43/11/29/" title="сравнение переводов, параллельные ссылки">29</a></sup> Maryam buni eshitgach, shoshib o‘rnidan turdi–da, Isoning oldiga ketdi.</div>
  <div id="30"><sup><a href="https://www.kitobook.com/compare/book/43/11/30/" title="сравнение переводов, параллельные ссылки">30</a></sup> Iso hali qishloqqa kirmagan, hanuz Marta Uni kutib olgan joyda edi.</div>
  <div id="31"><sup><a href="https://www.kitobook.com/compare/book/43/11/31/" title="сравнение переводов, параллельные ссылки">31</a></sup> Maryam bilan uyda bo‘lgan va unga tasalli berayotgan odamlar uning shoshilib o‘rnidan turib tashqariga chiqqanini ko‘rishdi. Maryam yig‘i– sig‘i qilgani qabrga ketyapti, deb o‘ylab, uning orqasidan ketishdi.</div>
  <div id="32"><sup><a href="https://www.kitobook.com/compare/book/43/11/32/" title="сравнение переводов, параллельные ссылки">32</a></sup> Maryam Iso turgan yerga yetib kelib, Uni ko‘rdi–yu, oyog‘iga yiqilib dedi: — Hazrat! Agar Siz shu yerda bo‘lganingizda edi, mening akam o‘lmagan bo‘lardi!</div>
  <div id="33"><sup><a href="https://www.kitobook.com/compare/book/43/11/33/" title="сравнение переводов, параллельные ссылки">33</a></sup> Maryam ham, u bilan kelganlar ham yig‘layotgan edilar. Iso buni ko‘rib, qattiq iztirobga tushdi, ko‘ngli o‘rtanib ketdi.</div>
  <div id="34"><sup><a href="https://www.kitobook.com/compare/book/43/11/34/" title="сравнение переводов, параллельные ссылки">34</a></sup> — Uni qayerga qo‘ydingizlar? — deb so‘radi. — Yuring, Hazrat, ko‘rasiz! — dedilar.</div>
  <div id="35"><sup><a href="https://www.kitobook.com/compare/book/43/11/35/" title="сравнение переводов, параллельные ссылки">35</a></sup> Isoning ko‘zlaridan duv–duv yosh oqdi.</div>
  <div id="36"><sup><a href="https://www.kitobook.com/compare/book/43/11/36/" title="сравнение переводов, параллельные ссылки">36</a></sup> O‘sha yerdagi odamlar: — Qaranglar, uni qanchalik yaxshi ko‘rar ekan! — deyishdi.</div>
  <div id="37"><sup><a href="https://www.kitobook.com/compare/book/43/11/37/" title="сравнение переводов, параллельные ссылки">37</a></sup> Ulardan ba’zilari esa shunday deyishdi: — U ko‘rning ko‘zlarini ochgan. Lazarni ham o‘limdan olib qolsa bo‘lmasmidi?!</div>
  <div id="38"><sup><a href="https://www.kitobook.com/compare/book/43/11/38/" title="сравнение переводов, параллельные ссылки">38</a></sup> Iso tag‘in qattiq iztirob chekib, qabr oldiga keldi. Qabr bir g‘or bo‘lib, og‘zi tosh bilan yopilgan edi.</div>
  <div id="39"><sup><a href="https://www.kitobook.com/compare/book/43/11/39/" title="сравнение переводов, параллельные ссылки">39</a></sup> Iso: — Toshni olib tashlanglar! — dedi. Marhumning singlisi Marta Unga dedi: — Hazrat, jasad hidlanib qolgan–ku! Axir, qabrga qo‘yilganiga to‘rt kun bo‘ldi!</div>
  <div id="40"><sup><a href="https://www.kitobook.com/compare/book/43/11/40/" title="сравнение переводов, параллельные ссылки">40</a></sup> — Agar ishonsang, Xudoning ulug‘vorligini ko‘rasan, deb senga aytmaganmidim?! — dedi Iso.</div>
  <div id="41"><sup><a href="https://www.kitobook.com/compare/book/43/11/41/" title="сравнение переводов, параллельные ссылки">41</a></sup> Toshni olib tashladilar. Iso esa osmonga ko‘z tikib, dedi: — Ey Ota! Meni eshitganing uchun Senga shukrlar aytaman.</div>
  <div id="42"><sup><a href="https://www.kitobook.com/compare/book/43/11/42/" title="сравнение переводов, параллельные ссылки">42</a></sup> Sen Meni doimo eshitishingni bilaman. Lekin bu so‘zlarni shu yerda turgan xalq uchun, Meni Sen yuborganingga ular ishonsin deb aytyapman.</div>
  <div id="43"><sup><a href="https://www.kitobook.com/compare/book/43/11/43/" title="сравнение переводов, параллельные ссылки">43</a></sup> Shunday dedi–yu, baland ovoz bilan xitob qildi: — Lazar, tashqariga chiq!</div>
  <div id="44"><sup><a href="https://www.kitobook.com/compare/book/43/11/44/" title="сравнение переводов, параллельные ссылки">44</a></sup> Shu payt qo‘lu oyoqlari kafanlangan, yuzi ro‘mol bilan o‘ralgan marhum chiqib keldi. — Kafanini yechinglar, uni qo‘yib yuboringlar, — dedi Iso odamlarga.</div>
  <div id="45"><sup><a href="https://www.kitobook.com/compare/book/43/11/45/" title="сравнение переводов, параллельные ссылки">45</a></sup> Maryamni yo‘qlagani kelgan odamlarning ko‘pi Isoning qilgan ishini ko‘rib, Unga ishonishdi.</div>
  <div id="46"><sup><a href="https://www.kitobook.com/compare/book/43/11/46/" title="сравнение переводов, параллельные ссылки">46</a></sup> Ammo ba’zilari farziylarning oldiga borib, Isoning qilganlarini aytib berishdi.</div>
  <div id="47"><sup><a href="https://www.kitobook.com/compare/book/43/11/47/" title="сравнение переводов, параллельные ссылки">47</a></sup> Shundan keyin bosh ruhoniylar va farziylar Oliy kengash chaqirib, deyishdi: — Nima qilamiz? Bu Odam juda ko‘p mo‘jizali alomatlar ko‘rsatib yuribdi–ku!</div>
  <div id="48"><sup><a href="https://www.kitobook.com/compare/book/43/11/48/" title="сравнение переводов, параллельные ссылки">48</a></sup> Buni davom etishiga yo‘l qo‘ysak, hamma Unga ishonib ketadi. Rimliklar kelib, Ma’badimizni ham, xalqimizni ham xonavayron qiladilar.</div>
  <div id="49"><sup><a href="https://www.kitobook.com/compare/book/43/11/49/" title="сравнение переводов, параллельные ссылки">49</a></sup> Ulardan biri, o‘sha yili oliy ruhoniy bo‘lgan Kayafa so‘z oldi: — Sizlar hech narsani bilmaysizlar!</div>
  <div id="50"><sup><a href="https://www.kitobook.com/compare/book/43/11/50/" title="сравнение переводов, параллельные ссылки">50</a></sup> Butun xalq halok bo‘lgandan ko‘ra, bitta odamning xalq uchun o‘lishi o‘zingiz uchun yaxshiroq–ku! Nahotki buni tushunmasangizlar?!</div>
  <div id="51"><sup><a href="https://www.kitobook.com/compare/book/43/11/51/" title="сравнение переводов, параллельные ссылки">51</a></sup> U bu so‘zlarni o‘zidan o‘zi aytmagan edi. Balki o‘sha yili oliy ruhoniy sifatida Isoning xalq uchun o‘lishini bashorat qilgan edi.</div>
  <div id="52"><sup><a href="https://www.kitobook.com/compare/book/43/11/52/" title="сравнение переводов, параллельные ссылки">52</a></sup> Iso nafaqat yahudiy xalqi uchun, balki Xudoning tarqoq bo‘lgan hamma odamlarini birlashtirish uchun o‘lishi kerak edi.</div>
  <div id="53"><sup><a href="https://www.kitobook.com/compare/book/43/11/53/" title="сравнение переводов, параллельные ссылки">53</a></sup> Shunday qilib, o‘sha kundan boshlab Isoni o‘ldirishga til biriktirdilar.</div>
  <div id="54"><sup><a href="https://www.kitobook.com/compare/book/43/11/54/" title="сравнение переводов, параллельные ссылки">54</a></sup> Iso esa endi yahudiylar orasida ochiq yurmaydigan bo‘ldi. U cho‘l yaqinidagi Efrayim shahriga borib, O‘z shogirdlari bilan o‘sha yerda qoldi.</div>
  <div id="55"><sup><a href="https://www.kitobook.com/compare/book/43/11/55/" title="сравнение переводов, параллельные ссылки">55</a></sup> Yahudiylarning Fisih bayrami yaqinlashayotgan edi. Mamlakatning hamma yog‘idan odamlar bayramdan oldin poklanish uchun Quddusga borishdi.</div>
  <div id="56"><sup><a href="https://www.kitobook.com/compare/book/43/11/56/" title="сравнение переводов, параллельные ссылки">56</a></sup> Shu vaqtda Isoni izladilar. Ma’badda yig‘ilib turganlar o‘zaro: “Nima deb o‘ylaysizlar? U bayramga keladimi?” — deb so‘rashdi.</div>
  <div id="57"><sup><a href="https://www.kitobook.com/compare/book/43/11/57/" title="сравнение переводов, параллельные ссылки">57</a></sup> Bosh ruhoniylar va farziylar esa Isoni qo‘lga olmoqchi bo‘lib, shunday buyruq bergan edilar: “Kim Isoning qayerdaligini bilib qolsa, xabar qilsin.”</div>
</div>