<div itemprop="articleBody" class="text">
  <div id="1"><sup><a href="https://www.kitobook.com/compare/book/43/16/1/" title="сравнение переводов, параллельные ссылки">1</a></sup> “Men bu gaplarni sizlar to‘g‘ri yo‘ldan ozmanglar, deb aytdim.</div>
  <div id="2"><sup><a href="https://www.kitobook.com/compare/book/43/16/2/" title="сравнение переводов, параллельные ссылки">2</a></sup> Sizlarni sinagogalardan haydab yuboradilar. Hatto shunday zamon keladiki, sizlarni o‘ldirayotgan har bir kishi bu bilan Xudoga xizmat qilyapman, deb o‘ylaydi.</div>
  <div id="3"><sup><a href="https://www.kitobook.com/compare/book/43/16/3/" title="сравнение переводов, параллельные ссылки">3</a></sup> Bu ishlarni Otam bilan Meni tanimaganlari uchun qiladilar.</div>
  <div id="4"><sup><a href="https://www.kitobook.com/compare/book/43/16/4/" title="сравнение переводов, параллельные ссылки">4</a></sup> Bularni sizlarga hozirdan aytib qo‘yyapman, toki o‘sha vaqt–soat kelganda, so‘zlarimni esga olinglar. Sizlarga bularni boshdanoq aytishimga hojat yo‘q edi, chunki O‘zim sizlar bilan birga edim.</div>
  <div id="5"><sup><a href="https://www.kitobook.com/compare/book/43/16/5/" title="сравнение переводов, параллельные ссылки">5</a></sup> Endi esa Meni Yuborganning oldiga ketyapman. Birontangiz Mendan: “Qayerga ketyapsan?” deb so‘ramayapsiz.</div>
  <div id="6"><sup><a href="https://www.kitobook.com/compare/book/43/16/6/" title="сравнение переводов, параллельные ссылки">6</a></sup> Bularni aytganim uchun, dilingiz g‘am–qayg‘uga botgan.</div>
  <div id="7"><sup><a href="https://www.kitobook.com/compare/book/43/16/7/" title="сравнение переводов, параллельные ссылки">7</a></sup> Ammo sizlarga haqiqatni aytaman, Mening ketishim sizlar uchun yaxshiroqdir. Agar Men ketmasam, Homiy kelmaydi. Agarda ketsam, Uni oldingizga yuboraman.</div>
  <div id="8"><sup><a href="https://www.kitobook.com/compare/book/43/16/8/" title="сравнение переводов, параллельные ссылки">8</a></sup> U kelganda dunyoga gunoh, adolat va hukm to‘g‘risidagi haqiqatni ayon qiladi.</div>
  <div id="9"><sup><a href="https://www.kitobook.com/compare/book/43/16/9/" title="сравнение переводов, параллельные ссылки">9</a></sup> Gunoh to‘g‘risidagi haqiqat shundan iboratki: odamlar Menga ishonmaydilar.</div>
  <div id="10"><sup><a href="https://www.kitobook.com/compare/book/43/16/10/" title="сравнение переводов, параллельные ссылки">10</a></sup> Adolat to‘g‘risidagi haqiqat shuki, Ota Meni oqlaydi. Men Otaning oldiga ketyapman va sizlar Meni boshqa ko‘rmaysizlar.</div>
  <div id="11"><sup><a href="https://www.kitobook.com/compare/book/43/16/11/" title="сравнение переводов, параллельные ссылки">11</a></sup> Hukm to‘g‘risidagi haqiqat shundan iboratki, hukm chiqarib bo‘lingan, bu dunyoning yovuz hukmdori mahkum qilingan.</div>
  <div id="12"><sup><a href="https://www.kitobook.com/compare/book/43/16/12/" title="сравнение переводов, параллельные ссылки">12</a></sup> Sizlarga yana aytadigan gaplarim ko‘p, lekin endi ichingizga sig‘dirolmaysizlar.</div>
  <div id="13"><sup><a href="https://www.kitobook.com/compare/book/43/16/13/" title="сравнение переводов, параллельные ссылки">13</a></sup> Haqiqat Ruhi kelib, sizlarni to‘liq haqiqat sari boshlaydi. U O‘zicha gapirmaydi, neki eshitsa, o‘shani so‘zlab beradi, U yuz beradigan voqealar haqida sizlarga xabar qiladi.</div>
  <div id="14"><sup><a href="https://www.kitobook.com/compare/book/43/16/14/" title="сравнение переводов, параллельные ссылки">14</a></sup> U Mendan eshitgan narsalarni sizlarga ma’lum qiladi, shu orqali Meni ulug‘laydi.</div>
  <div id="15"><sup><a href="https://www.kitobook.com/compare/book/43/16/15/" title="сравнение переводов, параллельные ссылки">15</a></sup> Otaning bor narsasi Menikidir. Ana shu sababdan, Ruh Mendan eshitgan narsalarni sizlarga ma’lum qiladi, deb aytdim.</div>
  <div id="16"><sup><a href="https://www.kitobook.com/compare/book/43/16/16/" title="сравнение переводов, параллельные ссылки">16</a></sup> Sizlar bilan birga uzoq vaqt bo‘lmayman, lekin ko‘p o‘tmay sizlar Meni yana ko‘rasizlar.”</div>
  <div id="17"><sup><a href="https://www.kitobook.com/compare/book/43/16/17/" title="сравнение переводов, параллельные ссылки">17</a></sup> Shu paytda Isoning shogirdlari bir–biriga dedi: — Qiziq, U bizga o‘zi nima aytmoqchi?! “Sizlar bilan birga uzoq vaqt bo‘lmayman, lekin ko‘p o‘tmay sizlar Meni yana ko‘rasizlar”, dedi. “Otaning oldiga ketyapman”, deb aytdi.</div>
  <div id="18"><sup><a href="https://www.kitobook.com/compare/book/43/16/18/" title="сравнение переводов, параллельные ссылки">18</a></sup> “Sizlar bilan birga uzoq vaqt bo‘lmayman” deyishi bilan nima demoqchi ekan, tushunmadik.</div>
  <div id="19"><sup><a href="https://www.kitobook.com/compare/book/43/16/19/" title="сравнение переводов, параллельные ссылки">19</a></sup> Iso shogirdlarining savol bermoqchi bo‘lganlarini bilib, dedi: — “Sizlar bilan birga uzoq vaqt bo‘lmayman, lekin ko‘p o‘tmay sizlar Meni yana ko‘rasizlar”, deb aytgan gapimning ma’nosini muhokama qilyapsizlarmi?</div>
  <div id="20"><sup><a href="https://www.kitobook.com/compare/book/43/16/20/" title="сравнение переводов, параллельные ссылки">20</a></sup> Sizlarga chinini aytayin: sizlar yig‘lab dod–faryod qilasizlar, dunyo esa quvonadi. Sizlar qayg‘urasiz, lekin qayg‘ungiz shodlikka aylanadi.</div>
  <div id="21"><sup><a href="https://www.kitobook.com/compare/book/43/16/21/" title="сравнение переводов, параллельные ссылки">21</a></sup> Oyi to‘lgan ayol dard bilan tug‘adi. Ammo bola tug‘ilgandan keyin, dunyoga odamzod keldi, deb ayol quvonadi. Quvonganidan u chekkan dardini unutib yuboradi.</div>
  <div id="22"><sup><a href="https://www.kitobook.com/compare/book/43/16/22/" title="сравнение переводов, параллельные ссылки">22</a></sup> Shunga o‘xshab sizlar ham hozir g‘am–qayg‘u chekyapsizlar. Lekin Men sizlarni yana ko‘raman. Shunda yuragingiz quvonchga to‘ladi. Quvonchingizni sizlardan hech kim tortib olmaydi.</div>
  <div id="23"><sup><a href="https://www.kitobook.com/compare/book/43/16/23/" title="сравнение переводов, параллельные ссылки">23</a></sup> O‘sha kuni Mendan hech narsa so‘ramaysizlar. Sizlarga chinini aytayin: Mening nomimdan Otadan nima so‘rasangizlar, U sizlarga beradi.</div>
  <div id="24"><sup><a href="https://www.kitobook.com/compare/book/43/16/24/" title="сравнение переводов, параллельные ссылки">24</a></sup> Shu paytgacha Mening nomim bilan Otadan hech narsa so‘ramadingizlar. So‘ranglar, olasizlar va qalbingiz shodlikka to‘ladi.</div>
  <div id="25"><sup><a href="https://www.kitobook.com/compare/book/43/16/25/" title="сравнение переводов, параллельные ссылки">25</a></sup> — Shu vaqtgacha sizlarga matallar orqali gapirib keldim. Lekin shunday vaqt keladiki, Men sizlarga Otam haqida matallar orqali emas, ochiqdan–ochiq gapiraman.</div>
  <div id="26"><sup><a href="https://www.kitobook.com/compare/book/43/16/26/" title="сравнение переводов, параллельные ссылки">26</a></sup> O‘sha kuni o‘zlaringiz Otadan istaganingizni Mening nomimdan so‘raysizlar. Mening sizlar uchun Otadan iltimos qilishimning hojati bo‘lmaydi.</div>
  <div id="27"><sup><a href="https://www.kitobook.com/compare/book/43/16/27/" title="сравнение переводов, параллельные ссылки">27</a></sup> Zotan Otaning O‘zi sizlarni sevadi, chunki sizlar Meni yaxshi ko‘rib, Xudodan kelganimga ishondingizlar.</div>
  <div id="28"><sup><a href="https://www.kitobook.com/compare/book/43/16/28/" title="сравнение переводов, параллельные ссылки">28</a></sup> Men Otamdan chiqib, dunyoga keldim. Endi dunyoni tark etib, Otamning oldiga ketyapman.</div>
  <div id="29"><sup><a href="https://www.kitobook.com/compare/book/43/16/29/" title="сравнение переводов, параллельные ссылки">29</a></sup> Shogirdlar Isoga shunday deyishdi: — Mana, hozir Siz matal ishlatmay, ochiq so‘zlayapsiz.</div>
  <div id="30"><sup><a href="https://www.kitobook.com/compare/book/43/16/30/" title="сравнение переводов, параллельные ссылки">30</a></sup> Hamma narsani bilishingizni endi tushundik. Savolga ham o‘rin yo‘q. Siz Xudodan kelganingizga endi ishondik.</div>
  <div id="31"><sup><a href="https://www.kitobook.com/compare/book/43/16/31/" title="сравнение переводов, параллельные ссылки">31</a></sup> Iso dedi: — Endi rostdan ham ishonyapsizlarmi?</div>
  <div id="32"><sup><a href="https://www.kitobook.com/compare/book/43/16/32/" title="сравнение переводов, параллельные ссылки">32</a></sup> Shunday vaqt keladiki, hatto keldi ham, sizlar tarqalib, har biringiz in–iningizga kirib ketasizlar. Meni yolg‘iz qoldirasizlar. Biroq Men yolg‘iz emasman, chunki Otam Men bilandir.</div>
  <div id="33"><sup><a href="https://www.kitobook.com/compare/book/43/16/33/" title="сравнение переводов, параллельные ссылки">33</a></sup> Men tufayli xotirjam bo‘lishingiz uchun bularni sizlarga aytdim. Dunyoda qayg‘u–alam chekasizlar. Lekin dadil bo‘linglar, Men dunyoni yengdim.</div>
</div>