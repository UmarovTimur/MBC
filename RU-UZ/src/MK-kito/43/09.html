<div itemprop="articleBody" class="text">
  <div id="1"><sup><a href="https://www.kitobook.com/compare/book/43/09/1/" title="сравнение переводов, параллельные ссылки">1</a></sup> Iso yo‘lda ketayotib, bir tug‘ma ko‘r odamni ko‘rib qoldi.</div>
  <div id="2"><sup><a href="https://www.kitobook.com/compare/book/43/09/2/" title="сравнение переводов, параллельные ссылки">2</a></sup> Shogirdlari Isodan so‘radilar: — Ustoz, kimning gunohi uning ko‘r bo‘lib tug‘ilishiga sababchi bo‘ldi? O‘zinikimi yoki ota– onasinikimi?</div>
  <div id="3"><sup><a href="https://www.kitobook.com/compare/book/43/09/3/" title="сравнение переводов, параллельные ссылки">3</a></sup> Iso shunday javob berdi: — Bu odamning gunohi ham, ota–onasining gunohi ham bunga sabab bo‘lmagan. Xudoning ishlari unda namoyon bo‘lishi uchun u ko‘r tug‘ilgan.</div>
  <div id="4"><sup><a href="https://www.kitobook.com/compare/book/43/09/4/" title="сравнение переводов, параллельные ссылки">4</a></sup> Kun yorug‘ ekan, Meni Yuborganning ishlarini qilishimiz lozim. Ana tun kelyapti, o‘shanda hech kim ish qila olmaydi.</div>
  <div id="5"><sup><a href="https://www.kitobook.com/compare/book/43/09/5/" title="сравнение переводов, параллельные ссылки">5</a></sup> Men olamda bor ekanman, olamning nuridirman.</div>
  <div id="6"><sup><a href="https://www.kitobook.com/compare/book/43/09/6/" title="сравнение переводов, параллельные ссылки">6</a></sup> Iso bularni aytdi–yu, yerga tupurdi, tupukdan loy qilib, ko‘rning ko‘zlariga surtdi.</div>
  <div id="7"><sup><a href="https://www.kitobook.com/compare/book/43/09/7/" title="сравнение переводов, параллельные ссылки">7</a></sup> So‘ng unga shunday dedi: — Borib, Siloam hovuzida yuvingin (Siloam — “Yuborilgan” demakdir). Ko‘r odam borib yuvindi va ko‘ra oladigan bo‘lib qaytdi.</div>
  <div id="8"><sup><a href="https://www.kitobook.com/compare/book/43/09/8/" title="сравнение переводов, параллельные ссылки">8</a></sup> Shunda uning qo‘shnilari va ilgari uning sadaqa so‘raganini ko‘rgan odamlar: — Bu haligi tilanchilik qilib o‘tirgan odam emasmi? — deb so‘rashardi.</div>
  <div id="9"><sup><a href="https://www.kitobook.com/compare/book/43/09/9/" title="сравнение переводов, параллельные ссылки">9</a></sup> Ba’zilar: — Bu xuddi o‘sha, — desalar, boshqalar: — Yo‘q, o‘shanga o‘xshaydi, xolos, — deyishardi. Odamning o‘zi esa: — O‘sha menman, — deb ta’kidlardi.</div>
  <div id="10"><sup><a href="https://www.kitobook.com/compare/book/43/09/10/" title="сравнение переводов, параллельные ссылки">10</a></sup> — Unday bo‘lsa, ko‘zlaring qanday ochildi? — deb so‘radilar.</div>
  <div id="11"><sup><a href="https://www.kitobook.com/compare/book/43/09/11/" title="сравнение переводов, параллельные ссылки">11</a></sup> — Iso degan Kishi loy qilib, ko‘zlarimga surtdi–yu, “Borib, Siloam hovuzida yuvingin”, dedi. Men borib yuvindim va ko‘radigan bo‘lib qoldim, — dedi shifo topgan ko‘r.</div>
  <div id="12"><sup><a href="https://www.kitobook.com/compare/book/43/09/12/" title="сравнение переводов, параллельные ссылки">12</a></sup> — O‘sha Odam qani? — deb so‘radilar. — Bilmayman, — deb javob berdi u.</div>
  <div id="13"><sup><a href="https://www.kitobook.com/compare/book/43/09/13/" title="сравнение переводов, параллельные ссылки">13</a></sup> Ilgari ko‘r bo‘lgan o‘sha odamni farziylarning oldiga keltirishdi.</div>
  <div id="14"><sup><a href="https://www.kitobook.com/compare/book/43/09/14/" title="сравнение переводов, параллельные ссылки">14</a></sup> Iso loy qilib, ko‘rning ko‘zlarini ochgan kun Shabbat kuni edi.</div>
  <div id="15"><sup><a href="https://www.kitobook.com/compare/book/43/09/15/" title="сравнение переводов, параллельные ссылки">15</a></sup> 15Farziylar ham bu odamdan ko‘zlari qanday ochilganini so‘radilar. — U ko‘zlarimga loy surtdi. Men yuvindim–u, ko‘zlarim ko‘radigan bo‘ldi, — dedi haligi odam. Shuning uchun</div>
  <div id="16"><sup><a href="https://www.kitobook.com/compare/book/43/09/16/" title="сравнение переводов, параллельные ссылки">16</a></sup> farziylardan ba’zilari: — Ko‘zlaringni ochgan Odam Xudodan emas, chunki U Shabbat kuniga rioya qilmayapti, — dedilar. Boshqalari esa: — Gunohkor odam bunday mo‘jizali alomatlarni qanday qila oladi? — deyishdi. Shunday qilib, oralarida kelishmovchilik paydo bo‘ldi.</div>
  <div id="17"><sup><a href="https://www.kitobook.com/compare/book/43/09/17/" title="сравнение переводов, параллельные ссылки">17</a></sup> Shunda farziylar ko‘r odamdan yana so‘radilar: — U Kishi haqida sen nima deysan? U sening ko‘zlaringni ochdi–ku! — U payg‘ambar, — deb javob berdi ko‘r.</div>
  <div id="18"><sup><a href="https://www.kitobook.com/compare/book/43/09/18/" title="сравнение переводов, параллельные ссылки">18</a></sup> Biroq yahudiylar ko‘zlari ochilgan odamning ota–onasini chaqirtirmaguncha, uning ilgari ko‘r bo‘lganiga va ko‘zlari ochilganiga ishonmadilar.</div>
  <div id="19"><sup><a href="https://www.kitobook.com/compare/book/43/09/19/" title="сравнение переводов, параллельные ссылки">19</a></sup> Ular ko‘rning ota–onasiga shunday savol berdilar: — Ko‘r tug‘ilgan, deb aytgan o‘g‘lingiz shumi? Xo‘sh, endi qanday qilib uning ko‘zlari ko‘ryapti?</div>
  <div id="20"><sup><a href="https://www.kitobook.com/compare/book/43/09/20/" title="сравнение переводов, параллельные ссылки">20</a></sup> Ota–onasi javob berishdi: — Bu bizning o‘g‘limiz ekanligini bilamiz. Uning ko‘r tug‘ilganini ham bilamiz.</div>
  <div id="21"><sup><a href="https://www.kitobook.com/compare/book/43/09/21/" title="сравнение переводов, параллельные ссылки">21</a></sup> Lekin qanday qilib ko‘zlari ko‘rayotganini va ko‘zlarini kim ochganini biz bilmaymiz. U balog‘atga yetgan, o‘zidan so‘ranglar. O‘zi uchun o‘zi javob bersin.</div>
  <div id="22"><sup><a href="https://www.kitobook.com/compare/book/43/09/22/" title="сравнение переводов, параллельные ссылки">22</a></sup> Ko‘rning ota–onasi yahudiylardan qo‘rqqanlari uchun shunday dedilar. Din arboblari bundan avval, kim Isoning Masihligini tan olsa, sinagogadan chetlashtirilsin, deb qaror qilgan edilar.</div>
  <div id="23"><sup><a href="https://www.kitobook.com/compare/book/43/09/23/" title="сравнение переводов, параллельные ссылки">23</a></sup> Ana shu sababdan ko‘rning ota–onasi: “U balog‘atga yetgan, o‘zidan so‘ranglar”, — deb aytishgandi.</div>
  <div id="24"><sup><a href="https://www.kitobook.com/compare/book/43/09/24/" title="сравнение переводов, параллельные ссылки">24</a></sup> Shunday qilib, ilgari ko‘r bo‘lgan odamni ikkinchi marta chaqirib, deyishdi: — Rostini aytaman, deb Xudoning nomi bilan qasam ich! Biz u Odamning gunohkorligini bilamiz.</div>
  <div id="25"><sup><a href="https://www.kitobook.com/compare/book/43/09/25/" title="сравнение переводов, параллельные ссылки">25</a></sup> Ko‘r shunday javob berdi: — U gunohkormi, yo‘qmi, men bilmayman. Shuni bilamanki, men ko‘r edim, endi esa ko‘zlarim ko‘ryapti.</div>
  <div id="26"><sup><a href="https://www.kitobook.com/compare/book/43/09/26/" title="сравнение переводов, параллельные ссылки">26</a></sup> — U senga nima qildi? Ko‘zlaringni qanday ochdi? — deb undan so‘radilar.</div>
  <div id="27"><sup><a href="https://www.kitobook.com/compare/book/43/09/27/" title="сравнение переводов, параллельные ссылки">27</a></sup> — Sizlarga aytib berdim–ku, ammo sizlar quloq solmadingizlar! Nega buni yana eshitmoqchisizlar?! Nahotki sizlar ham Uning shogirdlari bo‘lmoqchisizlar?! — dedi u odam.</div>
  <div id="28"><sup><a href="https://www.kitobook.com/compare/book/43/09/28/" title="сравнение переводов, параллельные ссылки">28</a></sup> Yahudiylar esa uni haqoratlab, deyishdi: — Sen o‘zing Uning shogirdisan! Biz esa Musoning shogirdlarimiz!</div>
  <div id="29"><sup><a href="https://www.kitobook.com/compare/book/43/09/29/" title="сравнение переводов, параллельные ссылки">29</a></sup> Musoga Xudo gapirganini bilamiz. Bu Kishi–chi, Uning qayerdanligini ham bilmaymiz.</div>
  <div id="30"><sup><a href="https://www.kitobook.com/compare/book/43/09/30/" title="сравнение переводов, параллельные ссылки">30</a></sup> Ko‘zi ochilgan odam shunday javob berdi: — Ana shunisi juda ajablanarli–da! Sizlar Uning qayerdanligini bilmaysizlar, U esa ko‘zlarimni ochgan!</div>
  <div id="31"><sup><a href="https://www.kitobook.com/compare/book/43/09/31/" title="сравнение переводов, параллельные ссылки">31</a></sup> Gunohkorlarga Xudo quloq solmasligini bilamiz. Uning irodasiga amal qilgan taqvodorlarga esa Xudo quloq soladi.</div>
  <div id="32"><sup><a href="https://www.kitobook.com/compare/book/43/09/32/" title="сравнение переводов, параллельные ссылки">32</a></sup> Tug‘ma ko‘rning ko‘zlarini biror kishi ochganligi hayotda eshitilmagan gap.</div>
  <div id="33"><sup><a href="https://www.kitobook.com/compare/book/43/09/33/" title="сравнение переводов, параллельные ссылки">33</a></sup> Agar U Kishi Xudodan bo‘lmaganda edi, hech narsa qilolmasdi.</div>
  <div id="34"><sup><a href="https://www.kitobook.com/compare/book/43/09/34/" title="сравнение переводов, параллельные ссылки">34</a></sup> Yahudiylar bunga javoban: — Sen butunlay gunoh ichida tug‘ilgansan, endi bizga aql o‘rgatyapsanmi?! — deyishdi–da, uni sinagogadan haydab chiqarishdi.</div>
  <div id="35"><sup><a href="https://www.kitobook.com/compare/book/43/09/35/" title="сравнение переводов, параллельные ссылки">35</a></sup> O‘sha odamning haydab chiqarilganligini Iso eshitdi–yu, uni qidirib topdi. — Sen Inson O‘g‘liga ishonasanmi? — deb so‘radi undan.</div>
  <div id="36"><sup><a href="https://www.kitobook.com/compare/book/43/09/36/" title="сравнение переводов, параллельные ссылки">36</a></sup> U odam esa Isoga dedi: — Hazrat, U kimdirki, men Unga ishonsam?</div>
  <div id="37"><sup><a href="https://www.kitobook.com/compare/book/43/09/37/" title="сравнение переводов, параллельные ссылки">37</a></sup> — Uni ko‘rib turibsan, U bilan gaplashib turibsan, — dedi Iso.</div>
  <div id="38"><sup><a href="https://www.kitobook.com/compare/book/43/09/38/" title="сравнение переводов, параллельные ссылки">38</a></sup> Shunda u odam: — Ishonaman, yo Rabbiy, — dedi–da, Isoga sajda qildi.</div>
  <div id="39"><sup><a href="https://www.kitobook.com/compare/book/43/09/39/" title="сравнение переводов, параллельные ссылки">39</a></sup> Iso: — Ko‘rlar ko‘rsin, ko‘zi ochiqlar esa ko‘r bo‘lsin, deb Men bu dunyoni hukm qilgani kelganman, — dedi.</div>
  <div id="40"><sup><a href="https://www.kitobook.com/compare/book/43/09/40/" title="сравнение переводов, параллельные ссылки">40</a></sup> Uning atrofida ba’zi farziylar turgan edi. Ular bu gapni eshitgach: — Nahotki bizlar ham ko‘r bo‘lsak? — deb so‘rashdi.</div>
  <div id="41"><sup><a href="https://www.kitobook.com/compare/book/43/09/41/" title="сравнение переводов, параллельные ссылки">41</a></sup> Iso ularga dedi: — Agar ko‘r bo‘lganingizda, gunohda ayblanmas edingiz. Lekin sizlar “Ko‘zlarimiz ko‘ryapti”, deganingiz uchun, gunohingiz o‘z bo‘yningizda qoladi.</div>
</div>