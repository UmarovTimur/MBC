<div itemprop="articleBody" class="text">
  <div id="1"><sup><a href="https://www.kitobook.com/compare/book/63/01/1/" title="сравнение переводов, параллельные ссылки">1</a></sup> Xudoning quli va Iso Masihninghavoriysi bo‘lgan men — Pavlusdan salom! Xudoning tanlangan odamlari imonda sobit bo‘lsinlar va xudojo‘ylikka chorlovchi haqiqatni bilib olsinlar deb, Xudo meni bu xizmatga tayinladi.</div>
  <div id="2"><sup><a href="https://www.kitobook.com/compare/book/63/01/2/" title="сравнение переводов, параллельные ссылки">2</a></sup> Havoriy sifatida men ularni abadiy hayotdan umidvor bo‘lishga da’vat etaman. Zero, Xudo abadiy hayotni azaldanoq va’da qilgan. U hech qachon yolg‘on va’dalar bermaydi. </div>
  <div id="3"><sup><a href="https://www.kitobook.com/compare/book/63/01/3/" title="сравнение переводов, параллельные ссылки">3</a></sup> Belgilangan paytda Xudo abadiy hayotga chorlovchi Xushxabarni bizning voizligimiz orqali ayon etdi. Najotkorimiz Xudo bu Xushxabarni menga topshirib, uni e’lon qilishimni buyurdi. </div>
  <div id="4"><sup><a href="https://www.kitobook.com/compare/book/63/01/4/" title="сравнение переводов, параллельные ссылки">4</a></sup> Qadrdonim Titus, bizning e’tiqodimiz bir, sen menga o‘z o‘g‘limday bo‘lib qolgansan. Otamiz Xudo va Najotkorimiz Iso Masih senga inoyat va tinchlik ato qilsin.</div>
  <div id="5"><sup><a href="https://www.kitobook.com/compare/book/63/01/5/" title="сравнение переводов, параллельные ссылки">5</a></sup> Qolgan ishlarni bitirishing uchun men seni Krit orolida qoldirgan edim. Senga buyurganimdek, orolning har bir shahridagi imonlilar jamoati ustidan oqsoqollar tayinlagin. </div>
  <div id="6"><sup><a href="https://www.kitobook.com/compare/book/63/01/6/" title="сравнение переводов, параллельные ссылки">6</a></sup> Jamoat oqsoqoli yaxshi nom chiqargan bo‘lishi shart. U o‘z xotiniga vafodor bo‘lsin. Uning farzandlari imonli bo‘lib, shaloqlik va itoatsizlik aybidan holi bo‘lishsin. </div>
  <div id="7"><sup><a href="https://www.kitobook.com/compare/book/63/01/7/" title="сравнение переводов, параллельные ссылки">7</a></sup> Zero, jamoat yetakchisi Xudoning xonadonini boshqaruvchi sifatida kamchiliksiz bo‘lishi lozim, ya’ni u takabbur, jahldor, mayxo‘r, zo‘ravon yoki pulparast emas, </div>
  <div id="8"><sup><a href="https://www.kitobook.com/compare/book/63/01/8/" title="сравнение переводов, параллельные ссылки">8</a></sup> balki mehmondo‘st, yaxshilikni sevadigan, vazmin, odil, oq ko‘ngil va nafsini tiygan odam bo‘lsin. </div>
  <div id="9"><sup><a href="https://www.kitobook.com/compare/book/63/01/9/" title="сравнение переводов, параллельные ссылки">9</a></sup> Haqiqatga o‘rgatilgan, Xushxabar aqidalariga qattiq rioya qiladigan inson bo‘lsin. Shunda u boshqalarga ham sog‘lom ta’limot bilan nasihat qila oladi, qarshilik qiluvchilarni esa fosh eta oladi.</div>
  <div id="10"><sup><a href="https://www.kitobook.com/compare/book/63/01/10/" title="сравнение переводов, параллельные ссылки">10</a></sup> Axir, hech kimga itoat qilmaydigan, quruq gap sotuvchi yolg‘onchi birodarlar bor, ayniqsa sunnatlilar orasida bundaylar ko‘p. </div>
  <div id="11"><sup><a href="https://www.kitobook.com/compare/book/63/01/11/" title="сравнение переводов, параллельные ссылки">11</a></sup> Ularning safsatalarini to‘xtatish kerak. Zero, ular pul ishlash niyatida soxta ta’limotlar o‘rgatib, butun oilalarni to‘g‘ri yo‘ldan ozdirmoqdalar. </div>
  <div id="12"><sup><a href="https://www.kitobook.com/compare/book/63/01/12/" title="сравнение переводов, параллельные ссылки">12</a></sup> Mana, ulardan chiqqan bir mutafakkir o‘z yurtdoshlari haqida shunday degan: “Kritliklar doimo yolg‘on gapirishadi, Ular yeb–to‘ymas dangasalardir, Go‘yoki yirtqich hayvonlardir”.</div>
  <div id="13"><sup><a href="https://www.kitobook.com/compare/book/63/01/13/" title="сравнение переводов, параллельные ссылки">13</a></sup> Bu gapda jon bor. Shuning uchun beboshlarga qattiq tanbeh ber, toki ular haq imonga qaytsinlar. </div>
  <div id="14"><sup><a href="https://www.kitobook.com/compare/book/63/01/14/" title="сравнение переводов, параллельные ссылки">14</a></sup> Yahudiylarning afsonalariga va haqiqatdan yuz o‘girgan odamlarning ko‘rsatmalariga quloq solmasinlar. </div>
  <div id="15"><sup><a href="https://www.kitobook.com/compare/book/63/01/15/" title="сравнение переводов, параллельные ссылки">15</a></sup> Qalbi pok odamlar uchun hamma narsa haloldir. Buzuq va imonsizlarning nazarida esa hamma narsa haromdir. Bundaylarning aqli ham, vijdoni ham bulg‘angan. </div>
  <div id="16"><sup><a href="https://www.kitobook.com/compare/book/63/01/16/" title="сравнение переводов, параллельные ссылки">16</a></sup> Ular, Xudoni bilamiz, deydilar–u, o‘z qilmishlari bilan Uni inkor etadilar. Bunday qabih, o‘zboshimcha odamlar hech bir xayrli ishga yaramaydilar.</div>
</div>