<div itemprop="articleBody" class="text">
  <div id="1"><sup><a href="https://www.kitobook.com/compare/book/53/08/1/" title="сравнение переводов, параллельные ссылки">1</a></sup> Butga qurbonlik qilingan go‘sht masalasiga kelsak. O‘zingiz aytgandek, hammamiz bu haqdagi haqiqatni bilamiz. Ammo bilim odamni shishintiradi, mehr–muhabbatli inson esa atrofidagilarning manfaatini ko‘zda tutadi.</div>
  <div id="2"><sup><a href="https://www.kitobook.com/compare/book/53/08/2/" title="сравнение переводов, параллельные ссылки">2</a></sup> Agar bir kishi bilimliman deb o‘ylasa, u hali zarur bo‘lgan bilimga erishmagan.</div>
  <div id="3"><sup><a href="https://www.kitobook.com/compare/book/53/08/3/" title="сравнение переводов, параллельные ссылки">3</a></sup> Kimki Xudoni yaxshi ko‘rsa, Xudo uni tanib–biladi.</div>
  <div id="4"><sup><a href="https://www.kitobook.com/compare/book/53/08/4/" title="сравнение переводов, параллельные ссылки">4</a></sup> Endi butga qurbon qilingan go‘shtni yeyish masalasiga kelsak, biz shuni bilamizki, but dunyoda hech narsa emas, birgina Xudodan boshqa xudo yo‘q.</div>
  <div id="5"><sup><a href="https://www.kitobook.com/compare/book/53/08/5/" title="сравнение переводов, параллельные ссылки">5</a></sup> Garchi yeru ko‘kda xudo deb atalgan narsalar ko‘p bo‘lsa–da (haqiqatan, bunaqa “xudolar” va “rabbiylar” juda ko‘p),</div>
  <div id="6"><sup><a href="https://www.kitobook.com/compare/book/53/08/6/" title="сравнение переводов, параллельные ссылки">6</a></sup> biz uchun birgina Otamiz Xudo bor. U butun mavjudotning Yaratuvchisidir va biz U uchun yashaymiz. Shuningdek, birgina Rabbimiz Iso Masih bor. Butun mavjudot Masih orqali vujudga kelgan va biz U orqali yashaymiz.</div>
  <div id="7"><sup><a href="https://www.kitobook.com/compare/book/53/08/7/" title="сравнение переводов, параллельные ссылки">7</a></sup> Ammo hamma ham bularni bilmaydi. Orangizda ba’zilar “butlar bor” degan fikrga shunchalik o‘rganib qolganki, butlarga bag‘ishlangan go‘shtni yeganda ularning vijdoni qiynaladi, chunki ular bunday go‘sht yeyishni hali ham butlarga sajda qilish, deb biladi.</div>
  <div id="8"><sup><a href="https://www.kitobook.com/compare/book/53/08/8/" title="сравнение переводов, параллельные ссылки">8</a></sup> Oziq–ovqat bizni Xudoga yaqinlashtira olmaydi. Yemasak, biror narsa yo‘qotmaymiz, yesak ham biror narsa orttirib olmaymiz.</div>
  <div id="9"><sup><a href="https://www.kitobook.com/compare/book/53/08/9/" title="сравнение переводов, параллельные ссылки">9</a></sup> Faqat ehtiyot bo‘ling, sizlarning bu erkinligingiz zaiflarning vasvasaga tushishiga sabab bo‘lmasin.</div>
  <div id="10"><sup><a href="https://www.kitobook.com/compare/book/53/08/10/" title="сравнение переводов, параллельные ссылки">10</a></sup> Agar sen, bilimli odam bo‘la turib, butxonada taom yeb o‘tirsang, bu masala haqida ikkilanib turgan birodaring seni ko‘rib, butga bag‘ishlangan go‘shtdan yeyishga moyil bo‘lmaydimi?</div>
  <div id="11"><sup><a href="https://www.kitobook.com/compare/book/53/08/11/" title="сравнение переводов, параллельные ссылки">11</a></sup> O‘sha zaif birodaring uchun Masih o‘lgan, sen esa uni o‘z biliming tufayli halokatga yo‘liqtirasan.</div>
  <div id="12"><sup><a href="https://www.kitobook.com/compare/book/53/08/12/" title="сравнение переводов, параллельные ссылки">12</a></sup> Shunday qilib, ikkilanib turgan birodaringni vasvasaga solib, unga qarshi gunoh qilsang, Masihga qarshi gunoh qilgan bo‘lasan.</div>
  <div id="13"><sup><a href="https://www.kitobook.com/compare/book/53/08/13/" title="сравнение переводов, параллельные ссылки">13</a></sup> Agar biror ovqatni yeyishim birodarimning gunoh qilishiga sabab bo‘lsa, uni vasvasaga solmaslik uchun endi men umrbod o‘sha ovqatni yemayman.</div>
</div>