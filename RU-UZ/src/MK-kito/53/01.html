<div itemprop="articleBody" class="text">
  <div id="1"><sup><a href="https://www.kitobook.com/compare/book/53/01/1/" title="сравнение переводов, параллельные ссылки">1</a></sup> Xudoning irodasi bilan Iso Masihninghavoriysi bo‘lish uchun da’vat qilingan men — Pavlusdan va birodarimiz Sostendan </div>
  <div id="2"><sup><a href="https://www.kitobook.com/compare/book/53/01/2/" title="сравнение переводов, параллельные ссылки">2</a></sup> Xudoning Korinf shahridagi jamoatiga salom! Xudo sizlarni O‘zining aziz xalqi bo‘lishga da’vat qilib, Iso Masih orqali O‘zi uchun ajratib olgan. Shunday qilib, har yerda Rabbimiz Iso Masihga sajda qilayotganlarning qatoriga qo‘shildingiz. Iso Masih ularning ham, bizning ham Rabbimizdir.</div>
  <div id="3"><sup><a href="https://www.kitobook.com/compare/book/53/01/3/" title="сравнение переводов, параллельные ссылки">3</a></sup> Otamiz Xudo va Rabbimiz Iso Masih sizlarga inoyatu tinchlik ato qilsin.</div>
  <div id="4"><sup><a href="https://www.kitobook.com/compare/book/53/01/4/" title="сравнение переводов, параллельные ссылки">4</a></sup> Xudoyim sizlarga Iso Masih orqali O‘z inoyatini berdi. Shu bois doimo Xudoyimga sizlar uchun shukr aytaman.</div>
  <div id="5"><sup><a href="https://www.kitobook.com/compare/book/53/01/5/" title="сравнение переводов, параллельные ссылки">5</a></sup> Iso Masih orqali Xudo sizlarni har qanday kalomda mohir, ilmu ma’rifatda boy qildi. </div>
  <div id="6"><sup><a href="https://www.kitobook.com/compare/book/53/01/6/" title="сравнение переводов, параллельные ссылки">6</a></sup> Shu tariqa men sizlarga aytgan Masih haqidagi xabar haqiqat ekanligi isbotlandi. </div>
  <div id="7"><sup><a href="https://www.kitobook.com/compare/book/53/01/7/" title="сравнение переводов, параллельные ссылки">7</a></sup> Shuning uchun Rabbimiz Iso Masihning kelishini intizorlik bilan kutar ekansiz, Muqaddas Ruh beradigan in’omlardan benasib emassizlar.</div>
  <div id="8"><sup><a href="https://www.kitobook.com/compare/book/53/01/8/" title="сравнение переводов, параллельные ссылки">8</a></sup> Rabbimiz Iso Masih kelgan kunda sizlar aybsiz bo‘lishingiz uchun Xudo sizlarni oxirigacha qo‘llab quvvatlaydi.</div>
  <div id="9"><sup><a href="https://www.kitobook.com/compare/book/53/01/9/" title="сравнение переводов, параллельные ссылки">9</a></sup> Sizlarni O‘z O‘g‘li Rabbimiz Iso Masih bilan muloqot qilishga chaqirgan Xudo sadoqatlidir.</div>
  <div id="10"><sup><a href="https://www.kitobook.com/compare/book/53/01/10/" title="сравнение переводов, параллельные ссылки">10</a></sup> Ey birodarlarim, Rabbimiz Iso Masih nomi bilan sizlarga iltijo qilaman, hammangiz o‘zaro ahil yashanglar. Orangizda nizolarga yo‘l qo‘ymay, fikr–xayolda tamomila yakdil bo‘linglar. </div>
  <div id="11"><sup><a href="https://www.kitobook.com/compare/book/53/01/11/" title="сравнение переводов, параллельные ссылки">11</a></sup> Zero, ey birodarlarim, sizlarning orangizda janjallar borligi haqida opamiz Xloisning xonadonidagilar menga xabar berishdi.</div>
  <div id="12"><sup><a href="https://www.kitobook.com/compare/book/53/01/12/" title="сравнение переводов, параллельные ссылки">12</a></sup> Men quyidagilarni nazarda tutyapman, orangizda ba’zilar: “Men Pavlusning shogirdiman”, yana ba’zilar esa: “Men Apollosning shogirdiman”, yana boshqalar: “Men Butrusning shogirdiman”, yana bir xil odamlar: “Men Masihning shogirdiman”, deb aytayotgan emish. </div>
  <div id="13"><sup><a href="https://www.kitobook.com/compare/book/53/01/13/" title="сравнение переводов, параллельные ссылки">13</a></sup> Nima, Masih bo‘linganmi? Yoki sizlar uchun Pavlus xochga mixlanganmi? Nahotki Pavlusning nomi bilan suvga cho‘mdirilgan bo‘lsangiz? </div>
  <div id="14"><sup><a href="https://www.kitobook.com/compare/book/53/01/14/" title="сравнение переводов, параллельные ссылки">14</a></sup> Xudoga shukurki, men sizlarning orangizdan Krisp va Gaydan boshqa hech kimni suvga cho‘mdirmadim. </div>
  <div id="15"><sup><a href="https://www.kitobook.com/compare/book/53/01/15/" title="сравнение переводов, параллельные ссылки">15</a></sup> Hech kim: “Men Pavlusning nomi bilan cho‘mdirilganman”, deya olmaydi. </div>
  <div id="16"><sup><a href="https://www.kitobook.com/compare/book/53/01/16/" title="сравнение переводов, параллельные ссылки">16</a></sup> To‘g‘ri, men Stefanning uy ahlini ham suvga cho‘mdirgan edim, ammo bulardan boshqa hech bir odamni suvga cho‘mdirganim esimda yo‘q. </div>
  <div id="17"><sup><a href="https://www.kitobook.com/compare/book/53/01/17/" title="сравнение переводов, параллельные ссылки">17</a></sup> Zotan, Masih meni odamlarni suvga cho‘mdirsin, deb emas, balki Xushxabarni yoysin, deb yubordi. Menga bu Xushxabarni insonlarga oid bo‘lgan donolik bilan yoyish buyurilmadi, bo‘lmasa Masihning xochdagi o‘limi haqidagi xabarning kuchi yo‘qolgan bo‘lardi.</div>
  <div id="18"><sup><a href="https://www.kitobook.com/compare/book/53/01/18/" title="сравнение переводов, параллельные ссылки">18</a></sup> Xoch haqidagi bu xabar halok bo‘layotganlarga telbalikday tuyuladi. Ammo biz, najot topayotganlar uchun esa u Xudoning qudratidir. </div>
  <div id="19"><sup><a href="https://www.kitobook.com/compare/book/53/01/19/" title="сравнение переводов, параллельные ссылки">19</a></sup> Axir Muqaddas Bitiklarda yozilgan–ku: “Men donolarni donolikdan mahrum qilaman, Idroklilarni idrokidan ayiraman.”</div>
  <div id="20"><sup><a href="https://www.kitobook.com/compare/book/53/01/20/" title="сравнение переводов, параллельные ссылки">20</a></sup> Donolar qani? Tafsirchilar va bu dunyoning faylasuflari qayerda? Xudo bu dunyoning hikmatini aqlsizlikka aylantirdi–ku, axir! </div>
  <div id="21"><sup><a href="https://www.kitobook.com/compare/book/53/01/21/" title="сравнение переводов, параллельные ссылки">21</a></sup> Modomiki Xudoning hikmati bo‘yicha bu dunyo o‘z aql-zakovati bilan Xudoni tanib–bilmagan ekan, tentaklikday tuyulgan xabarga ishonganlarni Xudo qutqarishni lozim ko‘rdi.</div>
  <div id="22"><sup><a href="https://www.kitobook.com/compare/book/53/01/22/" title="сравнение переводов, параллельные ссылки">22</a></sup> Mana, yahudiylar mo‘jizalar talab qiladilar, yunonlar esa donolik payida. </div>
  <div id="23"><sup><a href="https://www.kitobook.com/compare/book/53/01/23/" title="сравнение переводов, параллельные ссылки">23</a></sup> Biz faqat xochga mixlangan Masih haqidagi xabarni yoymoqdamiz. Bu xabar yahudiylar uchun haqorat bo‘lsa, g‘ayriyahudiylar uchun telbalikdir. </div>
  <div id="24"><sup><a href="https://www.kitobook.com/compare/book/53/01/24/" title="сравнение переводов, параллельные ссылки">24</a></sup> Biroq Xudo da’vat qilgan yahudiy va g‘ayriyahudiylar uchun Masih xochi Xudoning qudrati va hikmatidir. </div>
  <div id="25"><sup><a href="https://www.kitobook.com/compare/book/53/01/25/" title="сравнение переводов, параллельные ссылки">25</a></sup> Zero, Xudoning “aqlsizligi” inson donoligidan ustundir, Xudoning “zaifligi” inson qudratidan kuchliroqdir.</div>
  <div id="26"><sup><a href="https://www.kitobook.com/compare/book/53/01/26/" title="сравнение переводов, параллельные ссылки">26</a></sup> Ey birodarlarim, Xudo sizlarni da’vat qilganda qanday odam edingizlar, bir esga oling–chi! Insoniy nuqtayi nazardan qaraganda, ko‘plaringiz dono, qudratli yoki olijanob emas edingiz. </div>
  <div id="27"><sup><a href="https://www.kitobook.com/compare/book/53/01/27/" title="сравнение переводов, параллельные ссылки">27</a></sup> Lekin Xudo donolarni sharmanda qilish uchun dunyodagi aqlsiz deb hisoblanganlarni tanladi. Qudratlilarni sharmanda qilish uchun U dunyodagi zaif hisoblanganlarni tanladi.</div>
  <div id="28"><sup><a href="https://www.kitobook.com/compare/book/53/01/28/" title="сравнение переводов, параллельные ссылки">28</a></sup> Dunyodagi e’tiborli hisoblanganlar arzimas bo‘lib qolsin deb, Xudo bu dunyodagi e’tiborsiz va kamsitilgan, ya’ni ahamiyatsiz, deb hisoblanganlarni tanladi.</div>
  <div id="29"><sup><a href="https://www.kitobook.com/compare/book/53/01/29/" title="сравнение переводов, параллельные ссылки">29</a></sup> Shunday qilib, hech bir inson Xudoning oldida maqtana olmaydi. </div>
  <div id="30"><sup><a href="https://www.kitobook.com/compare/book/53/01/30/" title="сравнение переводов, параллельные ссылки">30</a></sup> Iso Masih orqali Xudo bizga yangi hayot ato etib, U orqali donolikka ega bo‘lganimizni namoyon qildi. Biz Masihning sharofati bilan oqlanib, gunohdan qutqarildik, Xudoning aziz xalqi bo‘ldik.</div>
  <div id="31"><sup><a href="https://www.kitobook.com/compare/book/53/01/31/" title="сравнение переводов, параллельные ссылки">31</a></sup> Shunday qilib, Muqaddas Bitiklarda o‘rgatilganday, kim maqtanmoqchi bo‘lsa, Egamizni bilaman, deb maqtansin.</div>
</div>