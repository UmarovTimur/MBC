<div itemprop="articleBody" class="text">
  <div id="1"><sup><a href="https://www.kitobook.com/compare/book/53/16/1/" title="сравнение переводов, параллельные ссылки">1</a></sup> Endi Xudoimizning Quddusdagiazizlariga moddiy mablag‘ to‘plash masalasiga kelsak, sizlar ham Galatiya hududidagi jamoatlarga bergan yo‘l– yo‘riqlarimga amal qilinglar.</div>
  <div id="2"><sup><a href="https://www.kitobook.com/compare/book/53/16/2/" title="сравнение переводов, параллельные ссылки">2</a></sup> Har haftaning boshida har bir odam qo‘lidan kelganicha bir miqdor pulni olib qo‘ysin, toki oldingizga borganimda pul yig‘ishga hojat bo‘lmasin.</div>
  <div id="3"><sup><a href="https://www.kitobook.com/compare/book/53/16/3/" title="сравнение переводов, параллельные ссылки">3</a></sup> Borganimdan keyin, ehsonlaringizni imonlilarga topshirsin, deb o‘zingiz munosib ko‘rgan kishilarni Quddusga jo‘nataman. Ularning har birini tanishtirib, maktub yozib beraman.</div>
  <div id="4"><sup><a href="https://www.kitobook.com/compare/book/53/16/4/" title="сравнение переводов, параллельные ссылки">4</a></sup> Agar borishga imkon bo‘lsa, o‘zim ham ular bilan birga boraman.</div>
  <div id="5"><sup><a href="https://www.kitobook.com/compare/book/53/16/5/" title="сравнение переводов, параллельные ссылки">5</a></sup> Makedoniyadan o‘tish niyatim bor. Shundan keyin sizlarning oldingizga boraman.</div>
  <div id="6"><sup><a href="https://www.kitobook.com/compare/book/53/16/6/" title="сравнение переводов, параллельные ссылки">6</a></sup> Sizlar bilan birmuncha vaqt bo‘laman, deb o‘ylayman, balki hatto qishni ham sizlar bilan o‘tkazarman. Undan keyin qayerga bormoqchi bo‘lsam ham, sizlarning yordamingiz bilan safarimni yana davom ettiraman.</div>
  <div id="7"><sup><a href="https://www.kitobook.com/compare/book/53/16/7/" title="сравнение переводов, параллельные ссылки">7</a></sup> Axir, sizlarni faqatgina yo‘l–yo‘lakay ko‘rishni istamayman, Rabbimiz Iso xohlasa, sizlar bilan ko‘proq vaqt o‘tkazaman, deb umid qilaman.</div>
  <div id="8"><sup><a href="https://www.kitobook.com/compare/book/53/16/8/" title="сравнение переводов, параллельные ссылки">8</a></sup> Lekin Hosil bayramiga qadar Efes shahrida qolaman.</div>
  <div id="9"><sup><a href="https://www.kitobook.com/compare/book/53/16/9/" title="сравнение переводов, параллельные ссылки">9</a></sup> Chunki bu yerda menga qarshi chiqqanlar ko‘p bo‘lishiga qaramay, ta’sirchan faoliyat ko‘rsatishim uchun yo‘l ochildi.</div>
  <div id="10"><sup><a href="https://www.kitobook.com/compare/book/53/16/10/" title="сравнение переводов, параллельные ссылки">10</a></sup> Timo‘tiy oldingizga borganda unga g‘amxo‘rlik qilinglar, u orangizda xotirjam yursin, chunki u ham menga o‘xshab Rabbimiz Iso xizmati bilan mashg‘ul.</div>
  <div id="11"><sup><a href="https://www.kitobook.com/compare/book/53/16/11/" title="сравнение переводов, параллельные ссылки">11</a></sup> Hech kim unga past nazar bilan qaramasin. U mening oldimga qaytib kelayotganda, uni eson–omon kuzatib yuboringlar. Uning birodarlar bilan birga kelishini kutib turibman.</div>
  <div id="12"><sup><a href="https://www.kitobook.com/compare/book/53/16/12/" title="сравнение переводов, параллельные ссылки">12</a></sup> Birodarimiz Apollosga kelsak, uni birodarlarga qo‘shilib sizlarning oldingizga borishga ko‘p undadim, lekin uning hozir hech borgisi yo‘q. Imkoni bo‘lsa keyinroq borar ekan.</div>
  <div id="13"><sup><a href="https://www.kitobook.com/compare/book/53/16/13/" title="сравнение переводов, параллельные ссылки">13</a></sup> Hushyor bo‘linglar, imonda mahkam turib, jasoratli va kuchli bo‘linglar.</div>
  <div id="14"><sup><a href="https://www.kitobook.com/compare/book/53/16/14/" title="сравнение переводов, параллельные ссылки">14</a></sup> Hamma narsani mehr–muhabbat bilan qilinglar.</div>
  <div id="15"><sup><a href="https://www.kitobook.com/compare/book/53/16/15/" title="сравнение переводов, параллельные ссылки">15</a></sup> Birodarlar, Stefanning xonadonini bilasizlar. Ular Axaya hududida birinchi bo‘lib Masihga imon keltirganlar va o‘zlarini Xudoning aziz xalqiga xizmat qilishga bag‘ishlaganlar. Sizlardan bir iltimosim bor:</div>
  <div id="16"><sup><a href="https://www.kitobook.com/compare/book/53/16/16/" title="сравнение переводов, параллельные ссылки">16</a></sup> Bunday insonlarni va ular bilan birga berilib xizmat qilayotganlarni hurmat qilib, ularning aytganlarini qilinglar.</div>
  <div id="17"><sup><a href="https://www.kitobook.com/compare/book/53/16/17/" title="сравнение переводов, параллельные ссылки">17</a></sup> Stefan, Fortunat va Axaikning kelganidan xursand bo‘ldim, ular sizlarning yo‘qligingizni bildirmadi.</div>
  <div id="18"><sup><a href="https://www.kitobook.com/compare/book/53/16/18/" title="сравнение переводов, параллельные ссылки">18</a></sup> Ular sizlarning ruhingizni ko‘targandek, mening ham ruhimni ko‘tardilar. Bunday insonlarni qadrlanglar.</div>
  <div id="19"><sup><a href="https://www.kitobook.com/compare/book/53/16/19/" title="сравнение переводов, параллельные ссылки">19</a></sup> Asiya hududidagi jamoatlar sizlarga salom yo‘llayaptilar. Akil bilan Priskilla va ularning uyida yig‘iladigan jamoat ham sizlarga — Rabbimiz Isoning yo‘lidagi hamkorlariga otashin salom aytyapti.</div>
  <div id="20"><sup><a href="https://www.kitobook.com/compare/book/53/16/20/" title="сравнение переводов, параллельные ссылки">20</a></sup> Hamma birodarlarimiz salom aytyaptilar. Bir–biringiz bilan o‘pishib ko‘rishinglar.</div>
  <div id="21"><sup><a href="https://www.kitobook.com/compare/book/53/16/21/" title="сравнение переводов, параллельные ссылки">21</a></sup> Men, Pavlus mana shu salomni o‘z qo‘lim bilan yozyapman.</div>
  <div id="22"><sup><a href="https://www.kitobook.com/compare/book/53/16/22/" title="сравнение переводов, параллельные ссылки">22</a></sup> Kimki Rabbimiz Isoni yaxshi ko‘rmasa, u la’nati bo‘lsin! Ey, Rabbimiz, kelgin!</div>
  <div id="23"><sup><a href="https://www.kitobook.com/compare/book/53/16/23/" title="сравнение переводов, параллельные ссылки">23</a></sup> Rabbimiz Isoning inoyati sizlarga yor bo‘lsin.</div>
  <div id="24"><sup><a href="https://www.kitobook.com/compare/book/53/16/24/" title="сравнение переводов, параллельные ссылки">24</a></sup> Sizlarni yaxshi ko‘raman, chunki hammamiz Iso Masihga tegishlimiz.</div>
</div>