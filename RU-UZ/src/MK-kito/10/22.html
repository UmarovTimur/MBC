<div itemprop="articleBody" class="text">
  <div id="1"><sup><a href="https://www.kitobook.com/compare/book/10/22/1/" title="сравнение переводов, параллельные ссылки">1</a></sup> Egamiz Dovudni jamiki dushmanlari va Shoulning qo‘lidan ozod qilgan kuni Dovud Egamizga atab shu qo‘shiqni aytdi:</div>
  <div id="2"><sup><a href="https://www.kitobook.com/compare/book/10/22/2/" title="сравнение переводов, параллельные ссылки">2</a></sup> “Egam — mening ishongan qoyam, qal’am, qutqaruvchim.</div>
  <div id="3"><sup><a href="https://www.kitobook.com/compare/book/10/22/3/" title="сравнение переводов, параллельные ссылки">3</a></sup> Xudodir mening qoyam, Undan panoh topaman. Egamdir qalqonim, bahodir kurashchim, Qo‘rg‘onimu boshpanam. Najotkorim, zulmdan meni Sen qutqarursan!</div>
  <div id="4"><sup><a href="https://www.kitobook.com/compare/book/10/22/4/" title="сравнение переводов, параллельные ссылки">4</a></sup> Egamga iltijo qilaman, G‘animlarimdan U meni xalos qiladi. Egamizga hamdu sanolar!</div>
  <div id="5"><sup><a href="https://www.kitobook.com/compare/book/10/22/5/" title="сравнение переводов, параллельные ссылки">5</a></sup> O‘lim to‘lqinlari meni qurshab olgandi, Balo–qazo sellari dahshat–la bosgandi,</div>
  <div id="6"><sup><a href="https://www.kitobook.com/compare/book/10/22/6/" title="сравнение переводов, параллельные ссылки">6</a></sup> O‘liklar diyorining to‘rlari meni o‘rab olgandi, O‘lim domi qarshimda paydo bo‘lgandi.</div>
  <div id="7"><sup><a href="https://www.kitobook.com/compare/book/10/22/7/" title="сравнение переводов, параллельные ссылки">7</a></sup> Kulfatda qolganimda Egamga iltijo qildim, Ha, Xudoyimga iltijo qildim. Ma’badidan turib U ovozimni eshitdi, Ohu nolam qulog‘iga yetib bordi.</div>
  <div id="8"><sup><a href="https://www.kitobook.com/compare/book/10/22/8/" title="сравнение переводов, параллельные ссылки">8</a></sup> O‘sha zamon yer yuzi titrab, tebrandi, Samolarning poydevori larzaga keldi, Egam g‘oyat g‘azabga mingan edi.</div>
  <div id="9"><sup><a href="https://www.kitobook.com/compare/book/10/22/9/" title="сравнение переводов, параллельные ссылки">9</a></sup> Burnidan tutun o‘rlardi, Og‘zidan otash pishqirardi, Undan toshko‘mir cho‘g‘i yog‘ilardi.</div>
  <div id="10"><sup><a href="https://www.kitobook.com/compare/book/10/22/10/" title="сравнение переводов, параллельные ссылки">10</a></sup> U ko‘klarni yorib, pastga tushdi, Oyoqlari ostida — qora bulut.</div>
  <div id="11"><sup><a href="https://www.kitobook.com/compare/book/10/22/11/" title="сравнение переводов, параллельные ссылки">11</a></sup> Bir karubga minib uchib keldi, Yel qanotlari uzra ko‘ringan edi.</div>
  <div id="12"><sup><a href="https://www.kitobook.com/compare/book/10/22/12/" title="сравнение переводов, параллельные ссылки">12</a></sup> Atrofini zulmat bilan o‘radi, Atrofidagi qora bulutlarni O‘ziga chayla qildi.</div>
  <div id="13"><sup><a href="https://www.kitobook.com/compare/book/10/22/13/" title="сравнение переводов, параллельные ссылки">13</a></sup> Ulkan nur Egamning oldidan chiqdi, Qip–qizil cho‘g‘ yog‘ilib turdi.</div>
  <div id="14"><sup><a href="https://www.kitobook.com/compare/book/10/22/14/" title="сравнение переводов, параллельные ссылки">14</a></sup> Egamning ovozi ko‘klardan guldiradi, Xudoyi Taoloning sadosi eshitildi.</div>
  <div id="15"><sup><a href="https://www.kitobook.com/compare/book/10/22/15/" title="сравнение переводов, параллельные ссылки">15</a></sup> O‘qlar otdi, chaqmoq chaqtirib, yovlarini tirqiratdi, Ularni sarosimaga soldi.</div>
  <div id="16"><sup><a href="https://www.kitobook.com/compare/book/10/22/16/" title="сравнение переводов, параллельные ссылки">16</a></sup> Egamning gina–kuduratidan, Uning qahrli nafasidan Dengizning tubi ko‘rinib qoldi, Zaminning poydevori yalang‘och bo‘lib qoldi.</div>
  <div id="17"><sup><a href="https://www.kitobook.com/compare/book/10/22/17/" title="сравнение переводов, параллельные ссылки">17</a></sup> Egam yuqoridan qo‘l uzatib, meni tutdi, Bahaybat suvlardan meni chiqarib oldi.</div>
  <div id="18"><sup><a href="https://www.kitobook.com/compare/book/10/22/18/" title="сравнение переводов, параллельные ссылки">18</a></sup> Meni kuchli g‘animlarim qo‘lidan, Mendan nafratlangan yovlarimdan qutqardi, Chunki ular mendan kuchli edilar.</div>
  <div id="19"><sup><a href="https://www.kitobook.com/compare/book/10/22/19/" title="сравнение переводов, параллельные ссылки">19</a></sup> Ular qora kunimda menga qarshi turdilar, Ammo Egam menga tayanch bo‘ldi.</div>
  <div id="20"><sup><a href="https://www.kitobook.com/compare/book/10/22/20/" title="сравнение переводов, параллельные ссылки">20</a></sup> Meni keng joyga chiqarib qo‘ydi, Mendan mamnun bo‘lib, najot berdi.</div>
  <div id="21"><sup><a href="https://www.kitobook.com/compare/book/10/22/21/" title="сравнение переводов, параллельные ссылки">21</a></sup> Solihligim–chun meni mukofotlar, Aybsizligim–chun Egam taqdirlar.</div>
  <div id="22"><sup><a href="https://www.kitobook.com/compare/book/10/22/22/" title="сравнение переводов, параллельные ссылки">22</a></sup> Zero, men Egam yo‘llariga rioya etdim, Axloqsizlik qilmadim, Xudoyimdan yuz o‘girmadim.</div>
  <div id="23"><sup><a href="https://www.kitobook.com/compare/book/10/22/23/" title="сравнение переводов, параллельные ссылки">23</a></sup> Uning hamma taomilini mahkam ushladim, Farmonlaridan bo‘yin tovlamadim.</div>
  <div id="24"><sup><a href="https://www.kitobook.com/compare/book/10/22/24/" title="сравнение переводов, параллельные ссылки">24</a></sup> Uning oldida benuqson bo‘ldim, Gunoh qilishdan o‘zimni saqladim.</div>
  <div id="25"><sup><a href="https://www.kitobook.com/compare/book/10/22/25/" title="сравнение переводов, параллельные ссылки">25</a></sup> Shu sababli Egam meni pok deb bildi, Solihligimga yarasha mukofot berdi.</div>
  <div id="26"><sup><a href="https://www.kitobook.com/compare/book/10/22/26/" title="сравнение переводов, параллельные ссылки">26</a></sup> Ey, Egam! O‘zingga sodiq bo‘lganga sodiq bo‘lursan, To‘g‘ri kishiga O‘zing to‘g‘ri bo‘lursan.</div>
  <div id="27"><sup><a href="https://www.kitobook.com/compare/book/10/22/27/" title="сравнение переводов, параллельные ссылки">27</a></sup> Pok kishiga pokligingni ko‘rsatursan, Egriga esa ayyorligingni ko‘rsatasan.</div>
  <div id="28"><sup><a href="https://www.kitobook.com/compare/book/10/22/28/" title="сравнение переводов, параллельные ссылки">28</a></sup> Ahli kamtarga–chi, yordam berursan, Dimog‘dorni kuzatib, manmanligi–chun yerga urursan.</div>
  <div id="29"><sup><a href="https://www.kitobook.com/compare/book/10/22/29/" title="сравнение переводов, параллельные ссылки">29</a></sup> Ey, Egam! Sen O‘zing chirog‘imsan, Zulmatni men uchun yorug‘likka aylantirursan.</div>
  <div id="30"><sup><a href="https://www.kitobook.com/compare/book/10/22/30/" title="сравнение переводов, параллельные ссылки">30</a></sup> Ey, Xudoyim! Senga suyanib lashkarni yo‘q qilaman, Senga suyanib devorlardan oshib o‘taman.</div>
  <div id="31"><sup><a href="https://www.kitobook.com/compare/book/10/22/31/" title="сравнение переводов, параллельные ссылки">31</a></sup> Xudoning yo‘li komildir, Egamning kalomi chin haqiqatdir, Panoh izlab borganga U qalqondir.</div>
  <div id="32"><sup><a href="https://www.kitobook.com/compare/book/10/22/32/" title="сравнение переводов, параллельные ссылки">32</a></sup> Egamdan boshqa Xudo kim ekan?! Xudomizdan bo‘lak qoya bormikan?!</div>
  <div id="33"><sup><a href="https://www.kitobook.com/compare/book/10/22/33/" title="сравнение переводов, параллельные ссылки">33</a></sup> Mening mustahkam qal’am — Xudodir, Yo‘limni O‘zi bexatar qilar.</div>
  <div id="34"><sup><a href="https://www.kitobook.com/compare/book/10/22/34/" title="сравнение переводов, параллельные ссылки">34</a></sup> Oyoqlarimni kiyik oyog‘i kabi qilar, Meni tepalikka eson–omon o‘tqazar.</div>
  <div id="35"><sup><a href="https://www.kitobook.com/compare/book/10/22/35/" title="сравнение переводов, параллельные ссылки">35</a></sup> Qo‘llarimga jang qilishni o‘rgatar, Barmoqlarim bronza yoyni buka olar.</div>
  <div id="36"><sup><a href="https://www.kitobook.com/compare/book/10/22/36/" title="сравнение переводов, параллельные ссылки">36</a></sup> Sen menga zafar qalqoningni bergansan, Madading esa meni yuksaltirar.</div>
  <div id="37"><sup><a href="https://www.kitobook.com/compare/book/10/22/37/" title="сравнение переводов, параллельные ссылки">37</a></sup> Oyoqlarim uchun yo‘limni keng qilgansan, Oyoqlarim sira og‘ib ketmas.</div>
  <div id="38"><sup><a href="https://www.kitobook.com/compare/book/10/22/38/" title="сравнение переводов, параллельные ссылки">38</a></sup> G‘animlarimni quvlab, halok qilaman, Ularni yo‘q qilmay ortga qaytmayman.</div>
  <div id="39"><sup><a href="https://www.kitobook.com/compare/book/10/22/39/" title="сравнение переводов, параллельные ссылки">39</a></sup> Ularni shunday ezamanki, hech ham tura olmaslar. Oyoqlarim ostida cho‘zilib qolarlar.</div>
  <div id="40"><sup><a href="https://www.kitobook.com/compare/book/10/22/40/" title="сравнение переводов, параллельные ссылки">40</a></sup> Sen menga quvvat berib, jangga yubording, Menga qarshi otlangan yovni oldimda bosh egdirding.</div>
  <div id="41"><sup><a href="https://www.kitobook.com/compare/book/10/22/41/" title="сравнение переводов, параллельные ссылки">41</a></sup> G‘animlarimni mendan qochirding, Mendan nafratlanganlarni yo‘q qilding.</div>
  <div id="42"><sup><a href="https://www.kitobook.com/compare/book/10/22/42/" title="сравнение переводов, параллельные ссылки">42</a></sup> Ular najotkorni to‘rt ko‘z–la izlab, topmadilar, Egamga yolvordilar, vale U javob bermadi.</div>
  <div id="43"><sup><a href="https://www.kitobook.com/compare/book/10/22/43/" title="сравнение переводов, параллельные ссылки">43</a></sup> Yerdagi tuproq singari ularni ezdim, Yo‘ldagi loydek tepkilab bosdim.</div>
  <div id="44"><sup><a href="https://www.kitobook.com/compare/book/10/22/44/" title="сравнение переводов, параллельные ссылки">44</a></sup> Sen meni xalqim g‘iybatidan xalos qilding, Meni ellarga rahnamo qilish uchun saqlading. O‘zim tanimagan elat menga qaram bo‘ldi.</div>
  <div id="45"><sup><a href="https://www.kitobook.com/compare/book/10/22/45/" title="сравнение переводов, параллельные ссылки">45</a></sup> Yot ellar menga bo‘yin egdilar, Ovozimni eshitiboq quloq tutdilar.</div>
  <div id="46"><sup><a href="https://www.kitobook.com/compare/book/10/22/46/" title="сравнение переводов, параллельные ссылки">46</a></sup> Yot ellar holsizlanib yiqildilar, Qaltirab manzilidan chiqib qochdilar.</div>
  <div id="47"><sup><a href="https://www.kitobook.com/compare/book/10/22/47/" title="сравнение переводов, параллельные ссылки">47</a></sup> Egam barhayotdir! Men ishongan qoyamga hamdu sanolar bo‘lsin! Najotim qoyasi — Xudoyim yuksalsin!</div>
  <div id="48"><sup><a href="https://www.kitobook.com/compare/book/10/22/48/" title="сравнение переводов, параллельные ссылки">48</a></sup> Men uchun qasd olgan Xudodir, Xalqlarni menga U tobe qilgan.</div>
  <div id="49"><sup><a href="https://www.kitobook.com/compare/book/10/22/49/" title="сравнение переводов, параллельные ссылки">49</a></sup> Meni g‘animlarimdan qutqargan, Bosqinchilardan meni ustun qilgan, Meni zo‘ravonlar qo‘lidan xalos etgan.</div>
  <div id="50"><sup><a href="https://www.kitobook.com/compare/book/10/22/50/" title="сравнение переводов, параллельные ссылки">50</a></sup> Ey, Egam, xalqlar ichra Senga hamdlar ayturman, Sening ismingni kuylab sano ayturman.</div>
  <div id="51"><sup><a href="https://www.kitobook.com/compare/book/10/22/51/" title="сравнение переводов, параллельные ссылки">51</a></sup> Egam O‘z shohini ulug‘ zafarlarga erishtirar, O‘zi moy surtib tanlagan Dovuddan va uning naslidan To abad marhamatini darig‘ tutmas.”</div>
</div>