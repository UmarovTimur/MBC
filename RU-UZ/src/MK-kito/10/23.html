<div itemprop="articleBody" class="text">
  <div id="1"><sup><a href="https://www.kitobook.com/compare/book/10/23/1/" title="сравнение переводов, параллельные ссылки">1</a></sup> Essay o‘g‘li Dovudning so‘zlari. Dovudni Xudo yuksaltirgandir, Yoqubning Xudosi moy surtib, tanlab shoh qilgan uni, Dovud Isroilning suyukli qo‘shiqchisi bo‘lgandir. Dovudning oxirgi so‘zlari quyidagilardir:</div>
  <div id="2"><sup><a href="https://www.kitobook.com/compare/book/10/23/2/" title="сравнение переводов, параллельные ссылки">2</a></sup> “Egamning Ruhi men orqali gapirgan, Tilimda tayyordir Uning kalomi.</div>
  <div id="3"><sup><a href="https://www.kitobook.com/compare/book/10/23/3/" title="сравнение переводов, параллельные ссылки">3</a></sup> Isroil xalqining Xudosi men orqali so‘zlagan, Isroilning ishongan qoyasi menga aytgan: “Insonlarni adolat bilan boshqarayotgan, Xudodan qo‘rqib shohlik qilayotgan inson</div>
  <div id="4"><sup><a href="https://www.kitobook.com/compare/book/10/23/4/" title="сравнение переводов, параллельные ссылки">4</a></sup> Bamisoli tong shafag‘idir, Musaffo tongda nur sochayotgan quyosh kabidir, Nurlari yomg‘irdan so‘ng tuproqda maysa undirar.”</div>
  <div id="5"><sup><a href="https://www.kitobook.com/compare/book/10/23/5/" title="сравнение переводов, параллельные ссылки">5</a></sup> Xonadonim Xudo oldida shunday emasmi?! Chunki U men bilan to abad mustahkam bo‘ladigan, Har tomonlama ishonchli, buzilmas bir ahd tuzgan. Albatta g‘olib bo‘lishim uchun, har qanday tilagimga yetishim uchun, U shak–shubhasiz menga madad beradi.</div>
  <div id="6"><sup><a href="https://www.kitobook.com/compare/book/10/23/6/" title="сравнение переводов, параллельные ссылки">6</a></sup> Shakkoklar uloqtirilajak tikon kabidir, Chunki ularni qo‘l bilan ushlab bo‘lmas.</div>
  <div id="7"><sup><a href="https://www.kitobook.com/compare/book/10/23/7/" title="сравнение переводов, параллельные ссылки">7</a></sup> Tikonlarni ushlash uchun kishi Temir asbob yoki nayzaning sopini tekkizar, Tikanzorga o‘t qo‘yib kulini ko‘kka sovurar.”</div>
  <div id="8"><sup><a href="https://www.kitobook.com/compare/book/10/23/8/" title="сравнение переводов, параллельные ссылки">8</a></sup> Dovudning bahodir jangchilari ismi quyidagicha: birinchisi — Xaxmo‘n urug‘idan Yoshuvam. U “Uchta qahramon”ning sardori edi. U nayzasi bilan sakkiz yuz kishiga hujum qilib, hammasini bir jangda o‘ldirgan edi.</div>
  <div id="9"><sup><a href="https://www.kitobook.com/compare/book/10/23/9/" title="сравнение переводов, параллельные ссылки">9</a></sup> “Uchta qahramon”dan ikkinchisi Oxo‘va urug‘idan Do‘do‘ o‘g‘li Elazar edi. U jang qilish uchun to‘plangan Filistlarni Dovud bilan birga mag‘lub qilgan edi. Isroil lashkari u paytda chekingan edi.</div>
  <div id="10"><sup><a href="https://www.kitobook.com/compare/book/10/23/10/" title="сравнение переводов, параллельные ссылки">10</a></sup> Lekin Elazar joyida turaverdi, chekinmadi. Qo‘li toliqib, uvishib qolguncha Filistlarni o‘ldirdi. O‘sha kuni Egamiz uni ulug‘ zafarga erishtirdi. So‘ngra Isroil lashkari faqat halok bo‘lganlarni talon–taroj qilish uchun Elazarning orqasidan bordi.</div>
  <div id="11"><sup><a href="https://www.kitobook.com/compare/book/10/23/11/" title="сравнение переводов, параллельные ссылки">11</a></sup> “Uchta qahramon”dan uchinchisi Xarorlik Agey o‘g‘li Shammox edi. Filistlar Lexidagi bir yasmiqzor yoniga yig‘ilib kelganda, Isroil lashkari ularning oldiga tushib qochishgan edi.</div>
  <div id="12"><sup><a href="https://www.kitobook.com/compare/book/10/23/12/" title="сравнение переводов, параллельные ссылки">12</a></sup> Lekin Shammox yasmiqzorning o‘rtasida turganicha, o‘sha yerni himoya qildi va Filistlarni tor–mor qildi. Egamiz uni ham ulug‘ zafarga erishtirdi.</div>
  <div id="13"><sup><a href="https://www.kitobook.com/compare/book/10/23/13/" title="сравнение переводов, параллельные ссылки">13</a></sup> O‘rim–yig‘im paytida o‘sha uchalasi (ular “O‘ttizta qahramon” guruhi tarkibiga kirar edilar) Dovudning yoniga — Adullam g‘origa ketdilar. Rafa soyligida Filistlar lashkari qarorgoh qurgan edi.</div>
  <div id="14"><sup><a href="https://www.kitobook.com/compare/book/10/23/14/" title="сравнение переводов, параллельные ссылки">14</a></sup> Bu paytda Dovud o‘zining adirdagi qarorgohida edi. Bitta Filist qo‘nolg‘asi esa Baytlahmda joylashgan edi.</div>
  <div id="15"><sup><a href="https://www.kitobook.com/compare/book/10/23/15/" title="сравнение переводов, параллельные ссылки">15</a></sup> Dovud hasrat bilan: — Qaniydi birortasi Baytlahm darvozasining yonidagi quduqdan menga suv olib kelib bersa! — dedi.</div>
  <div id="16"><sup><a href="https://www.kitobook.com/compare/book/10/23/16/" title="сравнение переводов, параллельные ссылки">16</a></sup> O‘sha uchta qahramon Filistlar qarorgohini yorib o‘tishdi–da, Baytlahmdagi darvozaning yonidagi quduqdan suv tortib, Dovudga olib kelishdi. Lekin Dovud suvni ichmay, yerga to‘kib, Egamizga bag‘ishladi.</div>
  <div id="17"><sup><a href="https://www.kitobook.com/compare/book/10/23/17/" title="сравнение переводов, параллельные ссылки">17</a></sup> — Ey, Egam! — deb xitob qildi. — Bunday qilishdan meni O‘zing asra! Shu yigitlarning qonini ichaymi? Axir, ular jonini xavf–xatarga qo‘yib suv olib kelgani borishdi–ku! Shuning uchun ham Dovud suvni ichishni istamadi. “Uchta qahramon” ana shunday jasurlik ko‘rsatishgan edi.</div>
  <div id="18"><sup><a href="https://www.kitobook.com/compare/book/10/23/18/" title="сравнение переводов, параллельные ссылки">18</a></sup> Yo‘abning akasi Abushay “O‘ttizta qahramon”ning sardori edi. Abushay nayzasi bilan uch yuz kishini o‘ldirdi. Shu tariqa u “Uchta qahramon” singari dong taratdi.</div>
  <div id="19"><sup><a href="https://www.kitobook.com/compare/book/10/23/19/" title="сравнение переводов, параллельные ссылки">19</a></sup> U “O‘ttizta qahramon”dan ham mashhur edi, ularning yo‘lboshchisi bo‘ldi. Lekin “Uchta qahramon” qatoriga kirmasdi.</div>
  <div id="20"><sup><a href="https://www.kitobook.com/compare/book/10/23/20/" title="сравнение переводов, параллельные ссылки">20</a></sup> Yana Kabzayol shahridan Yohayido o‘g‘li Binayo degan jasur bir jangchi bor edi. U ajoyib ishlar qildi, Mo‘ablik ikki dovyurak odamni o‘ldirdi. Qor yoqqan kunda bir xandaqqa tushib, sherni o‘ldirdi.</div>
  <div id="21"><sup><a href="https://www.kitobook.com/compare/book/10/23/21/" title="сравнение переводов, параллельные ссылки">21</a></sup> Yana devday bir Misrlikni ham o‘ldirdi. Misrlikning qo‘lida nayzasi bor edi. Binayo uning ustiga tayoq bilan bostirib bordi. Nayzani Misrlikning qo‘lidan tortib oldi–da, o‘sha nayza bilan uni o‘ldirdi.</div>
  <div id="22"><sup><a href="https://www.kitobook.com/compare/book/10/23/22/" title="сравнение переводов, параллельные ссылки">22</a></sup> Binayoning qilgan ishlari ana shulardir. Shu tariqa Binayo “Uchta qahramon” kabi dong taratdi.</div>
  <div id="23"><sup><a href="https://www.kitobook.com/compare/book/10/23/23/" title="сравнение переводов, параллельные ссылки">23</a></sup> U “O‘ttizta qahramon” orasida shuhrat topdi, lekin “Uchta qahramon”dan biri hisoblanmasdi. Dovud uni qo‘riqchilar sardori qilib tayinladi.</div>
  <div id="24"><sup><a href="https://www.kitobook.com/compare/book/10/23/24/" title="сравнение переводов, параллельные ссылки">24</a></sup> Quyidagilar ham “O‘ttizta qahramon”dan edilar: Yo‘abning ukasi Osoyil, Baytlahm shahridan Do‘do‘ o‘g‘li Elxanon,</div>
  <div id="25"><sup><a href="https://www.kitobook.com/compare/book/10/23/25/" title="сравнение переводов, параллельные ссылки">25</a></sup> Xaro‘d shahridan Shammox va Elixo,</div>
  <div id="26"><sup><a href="https://www.kitobook.com/compare/book/10/23/26/" title="сравнение переводов, параллельные ссылки">26</a></sup> Palat shahridan Xalez, Taxuva shahridan Ixesh o‘g‘li Ero,</div>
  <div id="27"><sup><a href="https://www.kitobook.com/compare/book/10/23/27/" title="сравнение переводов, параллельные ссылки">27</a></sup> Onoto‘t shahridan Abuazar, Xusha shahridan Mavunnay,</div>
  <div id="28"><sup><a href="https://www.kitobook.com/compare/book/10/23/28/" title="сравнение переводов, параллельные ссылки">28</a></sup> Oxo‘va urug‘idan Zalmon, Natufo shahridan Maxray,</div>
  <div id="29"><sup><a href="https://www.kitobook.com/compare/book/10/23/29/" title="сравнение переводов, параллельные ссылки">29</a></sup> Natufolik Banax o‘g‘li Xalev, Benyamin naslidan Givolik Ribay o‘g‘li Etxay,</div>
  <div id="30"><sup><a href="https://www.kitobook.com/compare/book/10/23/30/" title="сравнение переводов, параллельные ссылки">30</a></sup> Piraton shahridan Binayo, Gash soyliklaridan Xidoy,</div>
  <div id="31"><sup><a href="https://www.kitobook.com/compare/book/10/23/31/" title="сравнение переводов, параллельные ссылки">31</a></sup> Bayt–Araba shahridan Abualvon, Boxurim shahridan Ozmobit,</div>
  <div id="32"><sup><a href="https://www.kitobook.com/compare/book/10/23/32/" title="сравнение переводов, параллельные ссылки">32</a></sup> Shalbim shahridan Eliyaxba, Yoshonning o‘g‘illari, Yo‘natan,</div>
  <div id="33"><sup><a href="https://www.kitobook.com/compare/book/10/23/33/" title="сравнение переводов, параллельные ссылки">33</a></sup> Xaror shahridan Shammox, Xarorlik Shoror o‘g‘li Oxiyom,</div>
  <div id="34"><sup><a href="https://www.kitobook.com/compare/book/10/23/34/" title="сравнение переводов, параллельные ссылки">34</a></sup> Maxo shahridan Axazbay o‘g‘li Elifalet, Gilox shahridan Oxito‘fel o‘g‘li Eliyom,</div>
  <div id="35"><sup><a href="https://www.kitobook.com/compare/book/10/23/35/" title="сравнение переводов, параллельные ссылки">35</a></sup> Karmil shahridan Xazro, Orov shahridan Paray,</div>
  <div id="36"><sup><a href="https://www.kitobook.com/compare/book/10/23/36/" title="сравнение переводов, параллельные ссылки">36</a></sup> Zo‘vo shahridan Natan o‘g‘li Yixal, Gad qabilasidan Banix,</div>
  <div id="37"><sup><a href="https://www.kitobook.com/compare/book/10/23/37/" title="сравнение переводов, параллельные ссылки">37</a></sup> Ommon xalqidan Zilax, Bero‘t shahridan Yo‘abning qurolbardori Naxray,</div>
  <div id="38"><sup><a href="https://www.kitobook.com/compare/book/10/23/38/" title="сравнение переводов, параллельные ссылки">38</a></sup> Yitar urug‘idan Ero va Goriv,</div>
  <div id="39"><sup><a href="https://www.kitobook.com/compare/book/10/23/39/" title="сравнение переводов, параллельные ссылки">39</a></sup> Xet xalqidan Uriyo. Hammasi bo‘lib o‘ttiz yetti kishi edi.</div>
</div>