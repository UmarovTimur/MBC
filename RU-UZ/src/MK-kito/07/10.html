<div itemprop="articleBody" class="text">
  <div id="1"><sup><a href="https://www.kitobook.com/compare/book/07/10/1/" title="сравнение переводов, параллельные ссылки">1</a></sup> Abumalekning o‘limidan so‘ng Puvax o‘g‘li To‘lo Isroil xalqini dushmanlardan ozod qildi. U Issaxor qabilasidan bo‘lgan Do‘do‘ning nabirasi bo‘lib, Efrayim qirlaridagi Shomir shahrida istiqomat qilardi.</div>
  <div id="2"><sup><a href="https://www.kitobook.com/compare/book/07/10/2/" title="сравнение переводов, параллельные ссылки">2</a></sup> U Isroil xalqiga yigirma uch yil davomida hakam bo‘lib xizmat qildi. So‘ngra olamdan ko‘z yumib, Shomirda dafn qilindi.</div>
  <div id="3"><sup><a href="https://www.kitobook.com/compare/book/07/10/3/" title="сравнение переводов, параллельные ссылки">3</a></sup> Undan keyin Giladlik Yovir hakam bo‘ldi. U yigirma ikki yil davomida Isroilga rahnamolik qildi.</div>
  <div id="4"><sup><a href="https://www.kitobook.com/compare/book/07/10/4/" title="сравнение переводов, параллельные ссылки">4</a></sup> Uning o‘ttizta o‘g‘li bor edi. Ular o‘ttizta eshakni minishar va Gilad o‘lkasidagi o‘ttizta shaharga egalik qilishardi. Bu shaharlar bugunga qadar Yovir qishloqlari, deb atalmoqda.</div>
  <div id="5"><sup><a href="https://www.kitobook.com/compare/book/07/10/5/" title="сравнение переводов, параллельные ссылки">5</a></sup> Yovir olamdan o‘tib, Kamonda dafn qilindi.</div>
  <div id="6"><sup><a href="https://www.kitobook.com/compare/book/07/10/6/" title="сравнение переводов, параллельные ссылки">6</a></sup> Isroil xalqi yana Egamizning oldida qabihliklar qilib, Baal va Ashtaretning tasvirlariga sig‘inish bilan bir qatorda, Oram, Sidon, Mo‘ab, Ommon va Filist xalqlarining xudolariga sajda qildi. Egamizdan yuz o‘girib, Unga sajda qilmay qo‘ydi.</div>
  <div id="7"><sup><a href="https://www.kitobook.com/compare/book/07/10/7/" title="сравнение переводов, параллельные ссылки">7</a></sup> Bundan nihoyatda g‘azablangan Egamiz Isroil xalqini Filist va Ommon xalqlarining qo‘liga berdi.</div>
  <div id="8"><sup><a href="https://www.kitobook.com/compare/book/07/10/8/" title="сравнение переводов, параллельные ссылки">8</a></sup> O‘sha yili ular Isroil xalqiga zulm qilib, rosa ezdilar. Iordanning sharqida, ya’ni Gilad hududida istiqomat qilgan Isroil xalqiga ular o‘n sakkiz yil davomida zulmini o‘tkazib keldilar. Ilgarilari bu yerlar Amor xalqiga tegishli edi.</div>
  <div id="9"><sup><a href="https://www.kitobook.com/compare/book/07/10/9/" title="сравнение переводов, параллельные ссылки">9</a></sup> Shunisi yetmaganday, Ommon xalqiYahudo, Benyamin va Efrayim qabilalariga ham hujum qilmoqchi bo‘lib, Iordan daryosining narigi qirg‘og‘iga o‘tib olgan edi. Bundan qattiq tashvishga tushgan</div>
  <div id="10"><sup><a href="https://www.kitobook.com/compare/book/07/10/10/" title="сравнение переводов, параллельные ссылки">10</a></sup> Isroil xalqi: — Biz gunoh qildik! — deya Egamizga faryod qildi. — Biz o‘z Xudoyimizdan yuz o‘girib, Baalning tasvirlariga sig‘indik.</div>
  <div id="11"><sup><a href="https://www.kitobook.com/compare/book/07/10/11/" title="сравнение переводов, параллельные ссылки">11</a></sup> Egamiz esa ularga shunday dedi: — Men sizlarni Misr, Amor, Ommon va Filist xalqlarining zulmidan qutqardim.</div>
  <div id="12"><sup><a href="https://www.kitobook.com/compare/book/07/10/12/" title="сравнение переводов, параллельные ссылки">12</a></sup> Sidonliklar, Omolek va Moyun xalqlarining jabru zulmidan nolib, Menga yolvorganingizda, sizlarga najot berdim.</div>
  <div id="13"><sup><a href="https://www.kitobook.com/compare/book/07/10/13/" title="сравнение переводов, параллельные ссылки">13</a></sup> Shunga qaramay, sizlar Mendan yuz o‘girib, boshqa xudolarga sig‘indingizlar. Bo‘ldi, yetar! Endi sizlarni qutqarmayman!</div>
  <div id="14"><sup><a href="https://www.kitobook.com/compare/book/07/10/14/" title="сравнение переводов, параллельные ссылки">14</a></sup> Borib, o‘zlaringiz tanlab olgan xudolaringizga iltijo qilinglar. Qiynalganingizda ular sizlarga najot berishsin.</div>
  <div id="15"><sup><a href="https://www.kitobook.com/compare/book/07/10/15/" title="сравнение переводов, параллельные ссылки">15</a></sup> — Biz gunoh qildik! Bizga xohlaganingni qil, ammo bugun bizni dushmanlarimizdan qutqargin, — deya o‘tindi Isroil xalqi.</div>
  <div id="16"><sup><a href="https://www.kitobook.com/compare/book/07/10/16/" title="сравнение переводов, параллельные ссылки">16</a></sup> Shunday qilib, ular begona xudolarning tasvirlarini yo‘q qilib, Egamizga sajda qildilar. Isroil xalqining chekkan azob–uqubatlarini ko‘rgan Egamiz ularga nihoyatda achindi.</div>
  <div id="17"><sup><a href="https://www.kitobook.com/compare/book/07/10/17/" title="сравнение переводов, параллельные ссылки">17</a></sup> Ommon xalqi odamlarini jangga safarbar qilib, qarorgohini Gilad hududida joylashtirdi. Isroil xalqi esa to‘planib, qarorgohini Mispaxda joylashtirdi.</div>
  <div id="18"><sup><a href="https://www.kitobook.com/compare/book/07/10/18/" title="сравнение переводов, параллельные ссылки">18</a></sup> Isroil qabilalarining rahnamolari: “Ommon xalqiga kim birinchi bo‘lib hujum qilar ekan?” — deya bir–birlariga qarab olishdi. So‘ng: “Jangni boshqargan odam Giladga hokim bo‘ladi”, — degan qarorga kelishdi.</div>
</div>