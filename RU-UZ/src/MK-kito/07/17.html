<div itemprop="articleBody" class="text">
  <div id="1"><sup><a href="https://www.kitobook.com/compare/book/07/17/1/" title="сравнение переводов, параллельные ссылки">1</a></sup> Efrayim qirlarida Mixo degan bir odam yashardi.</div>
  <div id="2"><sup><a href="https://www.kitobook.com/compare/book/07/17/2/" title="сравнение переводов, параллельные ссылки">2</a></sup> Bir kuni u onasiga shunday dedi: — Oyi, esingizdami 1100 bo‘lak kumushni o‘g‘irlatib qo‘ygan edingiz? O‘shanda o‘g‘rini oldimda qarg‘agansiz. Mana, o‘sha kumushingiz. Uni men olgandim. Shunda onasi: — Iloyim baraka topgin, o‘g‘lim! — dedi.</div>
  <div id="3"><sup><a href="https://www.kitobook.com/compare/book/07/17/3/" title="сравнение переводов, параллельные ссылки">3</a></sup> Mixo 1100 bo‘lak kumushni onasiga qaytarib berdi. Onasi esa: — Men bu kumushni bosh–ko‘zingdan sadaqa qilib, Egamga bag‘ishlayman, — dedi, — undan quyma va o‘yma butlar yasattiraman. O‘sha kumush o‘zingga qaytib keladi, o‘g‘lim.</div>
  <div id="4"><sup><a href="https://www.kitobook.com/compare/book/07/17/4/" title="сравнение переводов, параллельные ссылки">4</a></sup> Onasi Mixo qaytarib bergan kumush bo‘laklarning 200 tasini zargarga berdi. Zargar but yasab, uni kumush bilan qopladi. Tayyor bo‘lgan but Mixoning uyiga o‘rnatildi.</div>
  <div id="5"><sup><a href="https://www.kitobook.com/compare/book/07/17/5/" title="сравнение переводов, параллельные ссылки">5</a></sup> Mixoning bir sajdagohi bor edi. U ruhoniylar kiyadigan maxsus libos tiktirib, yana bir nechta xonaki sanamlar yasattirdi, so‘ng o‘g‘illaridan birini o‘zining sajdagohiga ruhoniy qilib tayinladi.</div>
  <div id="6"><sup><a href="https://www.kitobook.com/compare/book/07/17/6/" title="сравнение переводов, параллельные ссылки">6</a></sup> O‘sha davrda Isroilda shoh yo‘q edi. Har bir odam bilganini qilar edi.</div>
  <div id="7"><sup><a href="https://www.kitobook.com/compare/book/07/17/7/" title="сравнение переводов, параллельные ссылки">7</a></sup> Yahudo hududidagi Baytlahm shahrida bir yosh levi yashardi.</div>
  <div id="8"><sup><a href="https://www.kitobook.com/compare/book/07/17/8/" title="сравнение переводов, параллельные ссылки">8</a></sup> Bu odam o‘ziga boshqa joydan boshpana topmoqchi bo‘lib, Baytlahmni tark etdi. U yo‘l yurib, Efrayim qirlaridagi Mixoning uyiga kelib qoldi.</div>
  <div id="9"><sup><a href="https://www.kitobook.com/compare/book/07/17/9/" title="сравнение переводов, параллельные ссылки">9</a></sup> — Qayerliksan, o‘g‘lim? — deb so‘radi undan Mixo. — Men Yahudodagi Baytlahmdan kelgan leviman, — deb javob berdi u. — O‘zimga boshpana qidirib yuribman.</div>
  <div id="10"><sup><a href="https://www.kitobook.com/compare/book/07/17/10/" title="сравнение переводов, параллельные ссылки">10</a></sup> — Kel, menikida turaqol, — dedi Mixo. — Mening maslahatchim hamda ruhoniyim bo‘l. Men esa har yili senga o‘n bo‘lakdan kumush to‘lab, kiyim–kechaging bilan yeguligingni beraman.</div>
  <div id="11"><sup><a href="https://www.kitobook.com/compare/book/07/17/11/" title="сравнение переводов, параллельные ссылки">11</a></sup> -</div>
  <div id="12"><sup><a href="https://www.kitobook.com/compare/book/07/17/12/" title="сравнение переводов, параллельные ссылки">12</a></sup> Levi Mixonikida turishga rozi bo‘ldi. Mixo uni ruhoniy qilib tayinladi. Levi Mixonikida yashab yurdi va Mixoga xuddi o‘g‘liday bo‘lib qoldi.</div>
  <div id="13"><sup><a href="https://www.kitobook.com/compare/book/07/17/13/" title="сравнение переводов, параллельные ссылки">13</a></sup> Shunda Mixo dedi: “Mana, endi Egam meni barakali qilishini bilaman, chunki levining o‘zi menga ruhoniy bo‘lib xizmat qilyapti.”</div>
</div>