<div itemprop="articleBody" class="text">
  <div id="1"><sup><a href="https://www.kitobook.com/compare/book/42/17/1/" title="сравнение переводов, параллельные ссылки">1</a></sup> Iso O‘z shogirdlariga yana dedi: “Gunohga yetaklaydigan vasvasalar doimo keladi. Ammo vasvasaga sababchi bo‘lgan odamning holiga voy!</div>
  <div id="2"><sup><a href="https://www.kitobook.com/compare/book/42/17/2/" title="сравнение переводов, параллельные ссылки">2</a></sup> Bu kichiklarning birontasini gunohga boshlaganingizdan ko‘ra, bo‘yningizga tegirmon toshini osib, sizni dengizga tashlashgani o‘zingiz uchun yaxshiroqdir.</div>
  <div id="3"><sup><a href="https://www.kitobook.com/compare/book/42/17/3/" title="сравнение переводов, параллельные ссылки">3</a></sup> Ehtiyot bo‘linglar! Agar birodaringiz gunoh qilsa, unga tanbeh bering. Agar tavba qilsa, uni kechiring.</div>
  <div id="4"><sup><a href="https://www.kitobook.com/compare/book/42/17/4/" title="сравнение переводов, параллельные ссылки">4</a></sup> Agar o‘sha odam bir kunning o‘zida sizga qarshi yetti marta gunoh qilsa–yu, yetti marta qaytib kelib, sizga: “Tavba qildim”, — desa, uni kechirib yuboring.”</div>
  <div id="5"><sup><a href="https://www.kitobook.com/compare/book/42/17/5/" title="сравнение переводов, параллельные ссылки">5</a></sup> HavoriylarRabbimizIsoga: — Imonimizga imon qo‘shing, — dedilar.</div>
  <div id="6"><sup><a href="https://www.kitobook.com/compare/book/42/17/6/" title="сравнение переводов, параллельные ссылки">6</a></sup> Rabbimiz shunday javob berdi: — Agar zig‘irday imoningiz bo‘lib, shu tut daraxtiga: “Ildizing bilan qo‘porilib chiq va dengizga ko‘chib ildiz ot”, — desangiz, daraxt sizga bo‘ysunadi.</div>
  <div id="7"><sup><a href="https://www.kitobook.com/compare/book/42/17/7/" title="сравнение переводов, параллельные ссылки">7</a></sup> Xizmatkoringiz qo‘sh haydab yoki poda boqib daladan endigina qaytib kelganda, qay biringiz unga: “Kel darrov, dasturxonga o‘tir”, deb aytasiz?</div>
  <div id="8"><sup><a href="https://www.kitobook.com/compare/book/42/17/8/" title="сравнение переводов, параллельные ссылки">8</a></sup> Buning o‘rniga o‘sha xizmatkoringizga: “Kechki ovqatimni tayyorla, yeb–ichib bo‘lgunimcha, belingni bog‘lab, menga xizmat qil, keyin o‘zing yeb–ichasan”, deb aytmaysizmi?!</div>
  <div id="9"><sup><a href="https://www.kitobook.com/compare/book/42/17/9/" title="сравнение переводов, параллельные ссылки">9</a></sup> Xizmatkor o‘z vazifasini bajargani uchun unga tashakkurlar bildirmaysiz–ku!</div>
  <div id="10"><sup><a href="https://www.kitobook.com/compare/book/42/17/10/" title="сравнение переводов, параллельные ссылки">10</a></sup> Shu singari sizlar ham o‘zingizga buyurilgan hamma ishni bajarganingizdan so‘ng: “Biz bor–yo‘g‘i xizmatkormiz, vazifamizni bajardik, xolos”, — deb aytinglar.</div>
  <div id="11"><sup><a href="https://www.kitobook.com/compare/book/42/17/11/" title="сравнение переводов, параллельные ссылки">11</a></sup> Iso Samariya bilan Jalilani kesib o‘tib, Quddus tomon yo‘l oldi.</div>
  <div id="12"><sup><a href="https://www.kitobook.com/compare/book/42/17/12/" title="сравнение переводов, параллельные ссылки">12</a></sup> U bir qishloqqa kirayotganda, teri kasalligiga chalingan o‘n kishi Uni qarshilab oldi. Ular uzoqdan turib,</div>
  <div id="13"><sup><a href="https://www.kitobook.com/compare/book/42/17/13/" title="сравнение переводов, параллельные ссылки">13</a></sup> faryod qildilar: — Ey Iso! Ustoz! Bizga rahm qiling!</div>
  <div id="14"><sup><a href="https://www.kitobook.com/compare/book/42/17/14/" title="сравнение переводов, параллельные ссылки">14</a></sup> Iso ularni ko‘rib: — Boringlar, o‘zlaringni ruhoniylarga ko‘rsatinglar, — dedi. Ular yo‘lda ketayotganlarida, teri kasalligidan poklanib qoldilar.</div>
  <div id="15"><sup><a href="https://www.kitobook.com/compare/book/42/17/15/" title="сравнение переводов, параллельные ссылки">15</a></sup> Ulardan biri o‘zining shifo topganini ko‘rib, baland ovozda Xudoni ulug‘lab orqaga qaytdi.</div>
  <div id="16"><sup><a href="https://www.kitobook.com/compare/book/42/17/16/" title="сравнение переводов, параллельные ссылки">16</a></sup> O‘zini Isoning oyoqlari ostiga tashlab, Unga minnatdorchilik bildirdi. O‘sha odam Samariyalik edi.</div>
  <div id="17"><sup><a href="https://www.kitobook.com/compare/book/42/17/17/" title="сравнение переводов, параллельные ссылки">17</a></sup> Iso shogirdlariga dedi: — Teri kasalligidan poklangan o‘n kishi emasmidi?! Qolgan to‘qqiztasi qani?</div>
  <div id="18"><sup><a href="https://www.kitobook.com/compare/book/42/17/18/" title="сравнение переводов, параллельные ссылки">18</a></sup> Xudoni ulug‘lash uchun shu bir begona kishidan boshqa hech kim qaytib kelmadimi?</div>
  <div id="19"><sup><a href="https://www.kitobook.com/compare/book/42/17/19/" title="сравнение переводов, параллельные ссылки">19</a></sup> So‘ng Iso teri kasalligidan poklangan odamga dedi: — O‘rningdan turgin–da, boraver. Senga ishonching shifo berdi.</div>
  <div id="20"><sup><a href="https://www.kitobook.com/compare/book/42/17/20/" title="сравнение переводов, параллельные ссылки">20</a></sup> Ba’zi farziylar Isodan: “Xudoning Shohligi qachon keladi?” deb so‘radilar. Iso ularga shunday javob berdi: — Xudoning Shohligi ko‘zga ko‘rinadigan shaklda kelmaydi.</div>
  <div id="21"><sup><a href="https://www.kitobook.com/compare/book/42/17/21/" title="сравнение переводов, параллельные ссылки">21</a></sup> Hech kim: “Qara, Xudoning Shohligi bu yerda”, yoki “Ana u yerda”, — deb aytmaydi. Chunki Xudoning Shohligi sizlarning orangizdadir.</div>
  <div id="22"><sup><a href="https://www.kitobook.com/compare/book/42/17/22/" title="сравнение переводов, параллельные ссылки">22</a></sup> Keyin Iso shogirdlariga dedi: — Shunday vaqtlar keladiki, sizlar Inson O‘g‘lining kunlaridan bittasini ko‘rishni orzu qilasizlar, ammo o‘sha kunni ko‘rolmaysizlar.</div>
  <div id="23"><sup><a href="https://www.kitobook.com/compare/book/42/17/23/" title="сравнение переводов, параллельные ссылки">23</a></sup> Odamlar sizlarga: “Ana, Iso anavi yerda” yoki “Mana, Iso bu yerda”, deb aytadilar. Ammo sizlar ular aytgan yerga bormanglar, ularning ortidan ergashmanglar.</div>
  <div id="24"><sup><a href="https://www.kitobook.com/compare/book/42/17/24/" title="сравнение переводов, параллельные ссылки">24</a></sup> Chunki Inson O‘g‘li qaytib kelganda, Uni hamma ko‘radi. U osmonni bir chetidan boshqa chetigacha yoritib yuborgan chaqmoqday bo‘ladi.</div>
  <div id="25"><sup><a href="https://www.kitobook.com/compare/book/42/17/25/" title="сравнение переводов, параллельные ссылки">25</a></sup> Lekin undan avval Inson O‘g‘li ko‘p azob chekishi va bu nasl tomonidan rad qilinishi kerak.</div>
  <div id="26"><sup><a href="https://www.kitobook.com/compare/book/42/17/26/" title="сравнение переводов, параллельные ссылки">26</a></sup> Nuh payg‘ambar davrida qanday bo‘lgan bo‘lsa, Inson O‘g‘lining qaytib keladigan davrda ham xuddi shunday bo‘ladi.</div>
  <div id="27"><sup><a href="https://www.kitobook.com/compare/book/42/17/27/" title="сравнение переводов, параллельные ссылки">27</a></sup> Nuh kemaga kirgan kungacha insonlar yeb–ichdilar, uylandilar, turmushga chiqdilar. To‘fon kelganda esa ularning hammasi nobud bo‘ldi.</div>
  <div id="28"><sup><a href="https://www.kitobook.com/compare/book/42/17/28/" title="сравнение переводов, параллельные ссылки">28</a></sup> Lut zamonida ham xuddi shunday bo‘lgan edi: odamlar yeb–ichardilar, savdo–sotiq qilardilar, ekin ekardilar, uy qurardilar.</div>
  <div id="29"><sup><a href="https://www.kitobook.com/compare/book/42/17/29/" title="сравнение переводов, параллельные ссылки">29</a></sup> Lekin Lut Sado‘m shahridan chiqqan kuniyoq osmondan olov va oltingugurt yog‘ib, hammani nobud qildi.</div>
  <div id="30"><sup><a href="https://www.kitobook.com/compare/book/42/17/30/" title="сравнение переводов, параллельные ссылки">30</a></sup> Inson O‘g‘li zohir bo‘lgan kunda ham xuddi shunday bo‘ladi.</div>
  <div id="31"><sup><a href="https://www.kitobook.com/compare/book/42/17/31/" title="сравнение переводов, параллельные ссылки">31</a></sup> U kunda tomning ustida bo‘lgan kishi uydagi narsalarni olish uchun pastga tushmasin. Dalada bo‘lgan odam ham qaytib kelmasin.</div>
  <div id="32"><sup><a href="https://www.kitobook.com/compare/book/42/17/32/" title="сравнение переводов, параллельные ссылки">32</a></sup> Lutning xotiniga nima bo‘lganini yodingizda tutinglar.</div>
  <div id="33"><sup><a href="https://www.kitobook.com/compare/book/42/17/33/" title="сравнение переводов, параллельные ссылки">33</a></sup> Jonini saqlamoqchi bo‘lgan uni yo‘qotadi. Jonini yo‘qotgan esa uni asrab qoladi.</div>
  <div id="34"><sup><a href="https://www.kitobook.com/compare/book/42/17/34/" title="сравнение переводов, параллельные ссылки">34</a></sup> Sizga shuni aytay: o‘sha kecha bir to‘shakda ikki kishi yotgan bo‘lsa, biri olinadi, biri qoldiriladi.</div>
  <div id="35"><sup><a href="https://www.kitobook.com/compare/book/42/17/35/" title="сравнение переводов, параллельные ссылки">35</a></sup> Ikki ayol birga tegirmon tortayotgan bo‘lsa, biri olinadi, biri qoldiriladi.</div>
  <div id="36"><sup><a href="https://www.kitobook.com/compare/book/42/17/36/" title="сравнение переводов, параллельные ссылки">36</a></sup> Ikki kishi dalada bo‘lsa, biri olinadi, biri qoldiriladi.</div>
  <div id="37"><sup><a href="https://www.kitobook.com/compare/book/42/17/37/" title="сравнение переводов, параллельные ссылки">37</a></sup> Shogirdlar Isodan so‘radi: — Hazrat, bu voqealar qayerda yuz beradi? — Kalxatlar to‘plangan joyda murda bo‘lishini hamma biladi, — deb javob berdi Iso. — Bu voqealar qayerda yuz berishi ham sizlarga shu singari ayon bo‘ladi.</div>
</div>