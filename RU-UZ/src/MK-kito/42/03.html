<div itemprop="articleBody" class="text">
  <div id="1"><sup><a href="https://www.kitobook.com/compare/book/42/03/1/" title="сравнение переводов, параллельные ссылки">1</a></sup> Qaysar Tiberius hukmronligining o‘n beshinchi yili edi. YahudiyadaPo‘ntiy Pilat Rimlik hokim edi. Jalilada Hirod, Itureya bilan Traxonit viloyatlarida Hirodning ukasi Filip, Avilina viloyatida Lisaniy hukmronlik qilar,</div>
  <div id="2"><sup><a href="https://www.kitobook.com/compare/book/42/03/2/" title="сравнение переводов, параллельные ссылки">2</a></sup> Hanan va Kayafa esa oliy ruhoniy edilar. O‘sha vaqtda sahroda yashayotgan Zakariyoning o‘g‘li Yahyoga Xudoning so‘zi keldi.</div>
  <div id="3"><sup><a href="https://www.kitobook.com/compare/book/42/03/3/" title="сравнение переводов, параллельные ссылки">3</a></sup> U Iordan daryosi atrofidagi yerlarni kezib, odamlarga: “Gunohlaringizdan tavba qilib, suvga cho‘minglar, shunda Xudo gunohlaringizni kechiradi”, deb va’z qilardi.</div>
  <div id="4"><sup><a href="https://www.kitobook.com/compare/book/42/03/4/" title="сравнение переводов, параллельные ссылки">4</a></sup> Shu tariqa Ishayo payg‘ambar o‘z kitobida yozgan quyidagicha bashorati amalga oshdi: “Sahroda bir ovoz yangramoqda: Egamizga yo‘l hozirlang, Unga to‘g‘ri yo‘l oching!”</div>
  <div id="5"><sup><a href="https://www.kitobook.com/compare/book/42/03/5/" title="сравнение переводов, параллельные ссылки">5</a></sup> Har bir jarlik to‘ldiriladi, Har bir tog‘u tepalik pasayadi. Qing‘ir–qiyshiq yo‘llar rostlanadi, O‘nqir–cho‘nqir so‘qmoqlar tekis bo‘ladi.</div>
  <div id="6"><sup><a href="https://www.kitobook.com/compare/book/42/03/6/" title="сравнение переводов, параллельные ссылки">6</a></sup> Butun jonzot Xudoning najotini ko‘radi!”</div>
  <div id="7"><sup><a href="https://www.kitobook.com/compare/book/42/03/7/" title="сравнение переводов, параллельные ссылки">7</a></sup> Katta bir olomon suvga cho‘mdirilish uchun Yahyoning oldiga keldi. Yahyo ularga dedi: — Hoy, ilonlar zoti! Boshingizga kelayotgan Xudo g‘azabidan qochib qutulasiz, deb sizlarga kim aytdi?</div>
  <div id="8"><sup><a href="https://www.kitobook.com/compare/book/42/03/8/" title="сравнение переводов, параллельные ссылки">8</a></sup> Bundan keyin tavbaga yarasha samara beringlar! O‘zingizcha: “Biz Ibrohim naslidanmiz”, deb aytishni xayolingizga ham keltirmanglar! Sizlarga shuni aytay: Xudo mana bu toshlardan Ibrohimga avlod tiklashga qodir.</div>
  <div id="9"><sup><a href="https://www.kitobook.com/compare/book/42/03/9/" title="сравнение переводов, параллельные ссылки">9</a></sup> Hozirdanoq daraxtlar ildizida bolta yotibdi. Yaxshi meva bermagan har bir daraxt kesilib, olovga tashlanadi.</div>
  <div id="10"><sup><a href="https://www.kitobook.com/compare/book/42/03/10/" title="сравнение переводов, параллельные ссылки">10</a></sup> Olomon Yahyodan so‘radi: — Unday bo‘lsa, biz nima qilishimiz kerak?</div>
  <div id="11"><sup><a href="https://www.kitobook.com/compare/book/42/03/11/" title="сравнение переводов, параллельные ссылки">11</a></sup> U javob berib, dedi: — Kimning ikkita ko‘ylagi bo‘lsa, birini ko‘ylagi bo‘lmagan odamga bersin. Kimning oziq– ovqati bo‘lsa, u ham ovqati yo‘qlar bilan bo‘lishsin.</div>
  <div id="12"><sup><a href="https://www.kitobook.com/compare/book/42/03/12/" title="сравнение переводов, параллельные ссылки">12</a></sup> Soliqchilardan ba’zilari ham suvga cho‘mdirilish uchun kelib, Yahyodan: — Ustoz, biz nima qilishimiz kerak? — deb so‘rashdi.</div>
  <div id="13"><sup><a href="https://www.kitobook.com/compare/book/42/03/13/" title="сравнение переводов, параллельные ссылки">13</a></sup> Yahyo ularga shunday javob berdi: — Belgilanganidan ortig‘ini odamlardan talab qilmanglar.</div>
  <div id="14"><sup><a href="https://www.kitobook.com/compare/book/42/03/14/" title="сравнение переводов, параллельные ссылки">14</a></sup> Ba’zi bir askarlar ham undan: — Biz–chi?! Biz nima qilishimiz kerak? — deb so‘radilar. Yahyo ularga dedi: — Birovlarni nohaq ayblab, pul orttirmanglar, maoshingiz bilan qanoatlaninglar.</div>
  <div id="15"><sup><a href="https://www.kitobook.com/compare/book/42/03/15/" title="сравнение переводов, параллельные ссылки">15</a></sup> Xalq Masihning kelishini orziqib kutardi. Ular: “Yahyo Masih emasmikin?” degan fikrni ko‘ngildan o‘tkazishardi.</div>
  <div id="16"><sup><a href="https://www.kitobook.com/compare/book/42/03/16/" title="сравнение переводов, параллельные ссылки">16</a></sup> Yahyo ularning hammasiga shunday dedi: — Men sizlarni suvga cho‘mdiryapman. Lekin ortimdan mendan ham qudratliroq bo‘lgan bir Zot kelmoqda. Men Uning choriq iplarini yechishga ham arzimayman. U sizlarni Muqaddas Ruhga va olovga cho‘mdiradi.</div>
  <div id="17"><sup><a href="https://www.kitobook.com/compare/book/42/03/17/" title="сравнение переводов, параллельные ссылки">17</a></sup> Uning panshaxasi qo‘lida tayyor turibdi. U O‘z xirmonini shopiradi: bug‘doyni O‘z omboriga to‘plab, somonni esa so‘nmas o‘tda yondirib yuboradi.</div>
  <div id="18"><sup><a href="https://www.kitobook.com/compare/book/42/03/18/" title="сравнение переводов, параллельные ссылки">18</a></sup> Yahyo yana ko‘p boshqa nasihatlar berib, xalqqa Xushxabarni e’lon qilardi.</div>
  <div id="19"><sup><a href="https://www.kitobook.com/compare/book/42/03/19/" title="сравнение переводов, параллельные ссылки">19</a></sup> Viloyat hukmdori Hirodning qilmishlarini esa fosh qildi. Chunki Hirod o‘z ukasining xotini Hirodiyaga uylangan va yana boshqa yomon ishlar ham qilgandi.</div>
  <div id="20"><sup><a href="https://www.kitobook.com/compare/book/42/03/20/" title="сравнение переводов, параллельные ссылки">20</a></sup> Shunisi yetmaganday, u Yahyoni ham zindonga qamatib qo‘ydi.</div>
  <div id="21"><sup><a href="https://www.kitobook.com/compare/book/42/03/21/" title="сравнение переводов, параллельные ссылки">21</a></sup> Butun xalq suvga cho‘mdirilayotganda, Iso ham suvga cho‘mdirildi. U ibodat qilib turganda osmon ochilib ketdi</div>
  <div id="22"><sup><a href="https://www.kitobook.com/compare/book/42/03/22/" title="сравнение переводов, параллельные ссылки">22</a></sup> va MuqaddasRuh kaptar shaklida Uning ustiga tushib keldi. Osmondan esa: “Sen Mening sevikli O‘g‘limsan, Sendan nihoyatda mamnunman”, — degan ovoz keldi.</div>
  <div id="23"><sup><a href="https://www.kitobook.com/compare/book/42/03/23/" title="сравнение переводов, параллельные ссылки">23</a></sup> Iso xizmatini boshlaganda o‘ttiz yoshlarda edi. Odamlar Uni Yusufning o‘g‘li deb hisoblardilar. Yusuf esa — Elining o‘g‘li,</div>
  <div id="24"><sup><a href="https://www.kitobook.com/compare/book/42/03/24/" title="сравнение переводов, параллельные ссылки">24</a></sup> Eli — Mattotning o‘g‘li, Mattot — Levining o‘g‘li, Levi — Malkiyning o‘g‘li, Malkiy — Yanayning o‘g‘li, Yanay — Yusufning o‘g‘li,</div>
  <div id="25"><sup><a href="https://www.kitobook.com/compare/book/42/03/25/" title="сравнение переводов, параллельные ссылки">25</a></sup> Yusuf — Mattatiyoning o‘g‘li, Mattatiyo — Amosning o‘g‘li, Amos — Noxumning o‘g‘li, Noxum — Heslining o‘g‘li, Hesli — Nagayning o‘g‘li,</div>
  <div id="26"><sup><a href="https://www.kitobook.com/compare/book/42/03/26/" title="сравнение переводов, параллельные ссылки">26</a></sup> Nagay — Mahatning o‘g‘li, Mahat — Mattatiyoning o‘g‘li, Mattatiyo — Shimeyning o‘g‘li, Shimey — Yo‘sehning o‘g‘li, Yo‘seh — Yo‘doning o‘g‘li,</div>
  <div id="27"><sup><a href="https://www.kitobook.com/compare/book/42/03/27/" title="сравнение переводов, параллельные ссылки">27</a></sup> Yo‘do — Yohananning o‘g‘li, Yohanan — Rezoning o‘g‘li, Rezo — Zarubabelning o‘g‘li, Zarubabel — Shaltiyolning o‘g‘li, Shaltiyol — Neriyning o‘g‘li,</div>
  <div id="28"><sup><a href="https://www.kitobook.com/compare/book/42/03/28/" title="сравнение переводов, параллельные ссылки">28</a></sup> Neriy — Malkiyning o‘g‘li, Malkiy — Addiyning o‘g‘li, Addiy — Qosamning o‘g‘li, Qosam — Elmodamning o‘g‘li, Elmodam — Gerning o‘g‘li,</div>
  <div id="29"><sup><a href="https://www.kitobook.com/compare/book/42/03/29/" title="сравнение переводов, параллельные ссылки">29</a></sup> Ger — Yoshuaning o‘g‘li, Yoshua — Eliazarning o‘g‘li, Eliazar — Yorimning o‘g‘li, Yorim — Mattotning o‘g‘li, Mattot — Levining o‘g‘li,</div>
  <div id="30"><sup><a href="https://www.kitobook.com/compare/book/42/03/30/" title="сравнение переводов, параллельные ссылки">30</a></sup> Levi — Shimo‘nning o‘g‘li, Shimo‘n — Yahudoning o‘g‘li, Yahudo — Yusufning o‘g‘li, Yusuf — Yunamning o‘g‘li, Yunam — Eliyaqimning o‘g‘li,</div>
  <div id="31"><sup><a href="https://www.kitobook.com/compare/book/42/03/31/" title="сравнение переводов, параллельные ссылки">31</a></sup> Eliyaqim — Maliyoning o‘g‘li, Maliyo — Mannoning o‘g‘li, Manno — Mattatoning o‘g‘li, Mattato — Natanning o‘g‘li, Natan — Dovudning o‘g‘li,</div>
  <div id="32"><sup><a href="https://www.kitobook.com/compare/book/42/03/32/" title="сравнение переводов, параллельные ссылки">32</a></sup> Dovud — Essayning o‘g‘li, Essay — Obidning o‘g‘li, Obid — Bo‘azning o‘g‘li, Bo‘az — Salmo‘nning o‘g‘li, Salmo‘n — Nahsho‘nning o‘g‘li,</div>
  <div id="33"><sup><a href="https://www.kitobook.com/compare/book/42/03/33/" title="сравнение переводов, параллельные ссылки">33</a></sup> Nahsho‘n — Ominadovning o‘g‘li, Ominadov — Adminning o‘g‘li, Admin — Arniyning o‘g‘li, Arniy — Hasro‘nning o‘g‘li, Hasro‘n — Parasning o‘g‘li, Paras — Yahudoning o‘g‘li,</div>
  <div id="34"><sup><a href="https://www.kitobook.com/compare/book/42/03/34/" title="сравнение переводов, параллельные ссылки">34</a></sup> Yahudo — Yoqubning o‘g‘li, Yoqub — Is’hoqning o‘g‘li, Is’hoq — Ibrohimning o‘g‘li, Ibrohim — Terahning o‘g‘li, Terah — Naxo‘rning o‘g‘li,</div>
  <div id="35"><sup><a href="https://www.kitobook.com/compare/book/42/03/35/" title="сравнение переводов, параллельные ссылки">35</a></sup> Naxo‘r — Sarug‘ning o‘g‘li, Sarug‘ — Rag‘uning o‘g‘li, Rag‘u — Palaxning o‘g‘li, Palax — Ibirning o‘g‘li, Ibir — Shalahning o‘g‘li,</div>
  <div id="36"><sup><a href="https://www.kitobook.com/compare/book/42/03/36/" title="сравнение переводов, параллельные ссылки">36</a></sup> Shalah — Xenanning o‘g‘li, Xenan — Arpaxshodning o‘g‘li, Arpaxshod — Somning o‘g‘li, Som — Nuhning o‘g‘li, Nuh — Lamakning o‘g‘li,</div>
  <div id="37"><sup><a href="https://www.kitobook.com/compare/book/42/03/37/" title="сравнение переводов, параллельные ссылки">37</a></sup> Lamak — Matushalohning o‘g‘li, Matushaloh — Xano‘xning o‘g‘li, Xano‘x — Yoredning o‘g‘li, Yored — Maxaliyolning o‘g‘li, Maxaliyol — Xenanning o‘g‘li,</div>
  <div id="38"><sup><a href="https://www.kitobook.com/compare/book/42/03/38/" title="сравнение переводов, параллельные ссылки">38</a></sup> Xenan — Eno‘shning o‘g‘li, Eno‘sh — Shisning o‘g‘li, Shis — Odam Atoning o‘g‘li, Odam Ato — Xudoning o‘g‘li edi.</div>
</div>