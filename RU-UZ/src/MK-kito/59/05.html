<div itemprop="articleBody" class="text">
  <div id="1"><sup><a href="https://www.kitobook.com/compare/book/59/05/1/" title="сравнение переводов, параллельные ссылки">1</a></sup> Birodarlar, bular qachon, qaysi payt sodir bo‘lishi haqida sizlarga yozishimizning hojati yo‘q.</div>
  <div id="2"><sup><a href="https://www.kitobook.com/compare/book/59/05/2/" title="сравнение переводов, параллельные ссылки">2</a></sup> Axir, Rabbimiz Iso, kechasi o‘g‘ri tushganday, nogahon kelishini o‘zingiz bilasiz–ku!</div>
  <div id="3"><sup><a href="https://www.kitobook.com/compare/book/59/05/3/" title="сравнение переводов, параллельные ссылки">3</a></sup> Homilador ayolning to‘lg‘oq og‘riqlari kutilmaganda kelganiday, odamlar: “Hammasi tinch, osoyishta”, deb yurganlarida, birdaniga boshlariga halokat tushadi. Ular qochib qutula olmaydilar.</div>
  <div id="4"><sup><a href="https://www.kitobook.com/compare/book/59/05/4/" title="сравнение переводов, параллельные ссылки">4</a></sup> Biroq, birodarlar, sizlar zulmatda yurmaysizlarki, bu kun o‘g‘riday, kutilmaganda kelib, sizlarni hayratda qoldirsa!</div>
  <div id="5"><sup><a href="https://www.kitobook.com/compare/book/59/05/5/" title="сравнение переводов, параллельные ссылки">5</a></sup> Sizlarning hammangiz yorug‘likda yashaysiz, kunduz kunga tegishlisiz. Biz zulmatga, tunga tegishli emasmiz.</div>
  <div id="6"><sup><a href="https://www.kitobook.com/compare/book/59/05/6/" title="сравнение переводов, параллельные ссылки">6</a></sup> Shuning uchun boshqalarga o‘xshab uxlab qolmaylik. Biz uyg‘oq, hushyor bo‘lishimiz kerak.</div>
  <div id="7"><sup><a href="https://www.kitobook.com/compare/book/59/05/7/" title="сравнение переводов, параллельные ссылки">7</a></sup> Chunki uxlaydiganlar kechasi uxlaydi, ichkilikka berilganlar ham kechasi ichadi.</div>
  <div id="8"><sup><a href="https://www.kitobook.com/compare/book/59/05/8/" title="сравнение переводов, параллельные ссылки">8</a></sup> Biz esa kunduz kunga tegishli ekanmiz, kelinglar, imon va sevgini sovut qilib, boshimizga esa najot umidini dubulg‘a qilib kiyib, hushyor bo‘laylik.</div>
  <div id="9"><sup><a href="https://www.kitobook.com/compare/book/59/05/9/" title="сравнение переводов, параллельные ссылки">9</a></sup> Chunki Xudo bizni g‘azabga uchrasin, deb emas, balki Rabbimiz Iso Masih orqali najot topishimiz uchun tayinladi.</div>
  <div id="10"><sup><a href="https://www.kitobook.com/compare/book/59/05/10/" title="сравнение переводов, параллельные ссылки">10</a></sup> Biz tirik bo‘lsak ham, hayotdan ko‘z yumsak ham, U bilan birga yashashimiz uchun Rabbimiz Iso biz uchun o‘ldi.</div>
  <div id="11"><sup><a href="https://www.kitobook.com/compare/book/59/05/11/" title="сравнение переводов, параллельные ссылки">11</a></sup> Shuning uchun ham hozir qilayotganingizdek, bundan keyin ham birbiringizga dalda berib, kuch va g‘ayrat bag‘ishlang.</div>
  <div id="12"><sup><a href="https://www.kitobook.com/compare/book/59/05/12/" title="сравнение переводов, параллельные ссылки">12</a></sup> Birodarlar, sizlarga iltijo qilamiz. Orangizda ishlab, Rabbimiz Isoning yo‘lida sizlarga yetakchilik qilayotgan, yo‘l–yo‘riq ko‘rsatayotganlarni hurmat qiling.</div>
  <div id="13"><sup><a href="https://www.kitobook.com/compare/book/59/05/13/" title="сравнение переводов, параллельные ссылки">13</a></sup> Qilayotgan ishlari uchun muhabbat bilan ularni e’zozlang. Bir– biringiz bilan tinch–totuv yashang.</div>
  <div id="14"><sup><a href="https://www.kitobook.com/compare/book/59/05/14/" title="сравнение переводов, параллельные ссылки">14</a></sup> Ey birodarlar, sizlardan o‘tinib so‘raymiz: beboshlarni ogohlantiring, jur’atsizlarga dalda bering, zaiflarga yordam ko‘rsating, hammaga sabr–toqatli bo‘ling.</div>
  <div id="15"><sup><a href="https://www.kitobook.com/compare/book/59/05/15/" title="сравнение переводов, параллельные ссылки">15</a></sup> Hech biringiz yomonlikka yomonlik qaytarmang, balki har doim bir–biringizga va hammaga yaxshilik qilishga intiling.</div>
  <div id="16"><sup><a href="https://www.kitobook.com/compare/book/59/05/16/" title="сравнение переводов, параллельные ссылки">16</a></sup> Hamisha xursand bo‘lib yuringlar.</div>
  <div id="17"><sup><a href="https://www.kitobook.com/compare/book/59/05/17/" title="сравнение переводов, параллельные ссылки">17</a></sup> Tinmay ibodat qilinglar.</div>
  <div id="18"><sup><a href="https://www.kitobook.com/compare/book/59/05/18/" title="сравнение переводов, параллельные ссылки">18</a></sup> Har qanday sharoitda ham Xudoga shukr qilinglar, chunki sizlar, ya’ni Iso Masihga imon keltirganlar uchun Xudoning irodasi shudir.</div>
  <div id="19"><sup><a href="https://www.kitobook.com/compare/book/59/05/19/" title="сравнение переводов, параллельные ссылки">19</a></sup> Muqaddas Ruhning o‘tini so‘ndirmang.</div>
  <div id="20"><sup><a href="https://www.kitobook.com/compare/book/59/05/20/" title="сравнение переводов, параллельные ссылки">20</a></sup> Bashoratlarni kamsitmanglar.</div>
  <div id="21"><sup><a href="https://www.kitobook.com/compare/book/59/05/21/" title="сравнение переводов, параллельные ссылки">21</a></sup> Hammasini tekshirib ko‘ringlar. Yaxshilikni mahkam tutib,</div>
  <div id="22"><sup><a href="https://www.kitobook.com/compare/book/59/05/22/" title="сравнение переводов, параллельные ссылки">22</a></sup> har qanday yomonlikdan qochinglar.</div>
  <div id="23"><sup><a href="https://www.kitobook.com/compare/book/59/05/23/" title="сравнение переводов, параллельные ссылки">23</a></sup> Tinchlik manbayi bo‘lgan Xudoning O‘zi sizlarni butunlay poklasin. Rabbimiz Iso Masih kelguncha, butun ruhingiz, joningiz va taningiz aybsiz saqlansin.</div>
  <div id="24"><sup><a href="https://www.kitobook.com/compare/book/59/05/24/" title="сравнение переводов, параллельные ссылки">24</a></sup> Sizlarni chaqirgan Xudo sadoqatlidir, U har doim O‘z aytganini bajaradi.</div>
  <div id="25"><sup><a href="https://www.kitobook.com/compare/book/59/05/25/" title="сравнение переводов, параллельные ссылки">25</a></sup> Birodarlar, biz uchun ibodat qiling.</div>
  <div id="26"><sup><a href="https://www.kitobook.com/compare/book/59/05/26/" title="сравнение переводов, параллельные ссылки">26</a></sup> Hamma birodarlar bilan o‘pishib ko‘rishinglar.</div>
  <div id="27"><sup><a href="https://www.kitobook.com/compare/book/59/05/27/" title="сравнение переводов, параллельные ссылки">27</a></sup> Rabbimiz nomi bilan sizlarga buyuraman, mana shu xatni barcha birodarlarga o‘qib beringlar.</div>
  <div id="28"><sup><a href="https://www.kitobook.com/compare/book/59/05/28/" title="сравнение переводов, параллельные ссылки">28</a></sup> Rabbimiz Iso Masihning inoyati sizlarga yor bo‘lsin.</div>
</div>