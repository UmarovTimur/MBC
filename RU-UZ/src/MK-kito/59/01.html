<div itemprop="articleBody" class="text">
  <div id="1"><sup><a href="https://www.kitobook.com/compare/book/59/01/1/" title="сравнение переводов, параллельные ссылки">1</a></sup> Otamiz Xudo va Rabbimiz Iso Masihning Salonika shahridagi imonlilar jamoatiga Pavlus, Sila va Timo‘tiydan salom! Xudoning inoyati va tinchligi sizlarga yor bo‘lsin.</div>
  <div id="2"><sup><a href="https://www.kitobook.com/compare/book/59/01/2/" title="сравнение переводов, параллельные ссылки">2</a></sup> Biz doim sizlar uchun ibodat qilib, hammangiz uchun Xudoga shukrlar aytamiz. </div>
  <div id="3"><sup><a href="https://www.kitobook.com/compare/book/59/01/3/" title="сравнение переводов, параллельные ссылки">3</a></sup> Imon va sevgi bilan qilgan ishlaringizni, Rabbimiz Iso Masihga bog‘lagan mustahkam umidingizni doimo Otamiz Xudo huzurida yodga olamiz.</div>
  <div id="4"><sup><a href="https://www.kitobook.com/compare/book/59/01/4/" title="сравнение переводов, параллельные ссылки">4</a></sup> Ey Xudo sevgan birodarlarimiz, Xudo sizlarni tanlab olganini bilamiz.</div>
  <div id="5"><sup><a href="https://www.kitobook.com/compare/book/59/01/5/" title="сравнение переводов, параллельные ссылки">5</a></sup> Axir, biz Xushxabarni sizlarga quruq so‘zlar bilan emas, balki Muqaddas Ruhning qudrati va to‘liq ishonch bilan keltirdik. Orangizda bo‘lganimizda, sizlarning manfaatingizni ko‘zlab, qanday yashaganimizni bilasiz.</div>
  <div id="6"><sup><a href="https://www.kitobook.com/compare/book/59/01/6/" title="сравнение переводов, параллельные ссылки">6</a></sup> Sizlar bizdan va Rabbimiz Isodan o‘rnak oldingiz. Axir, ko‘p azob–uqubat chekkaningizga qaramay, MuqaddasRuh beradigan quvonch bilan Xudoning so‘zini qabul qildingiz. </div>
  <div id="7"><sup><a href="https://www.kitobook.com/compare/book/59/01/7/" title="сравнение переводов, параллельные ссылки">7</a></sup> Shunday qilib, Makedoniya va Axaya o‘lkalaridagi barcha imonlilarga o‘rnak bo‘ldingiz. </div>
  <div id="8"><sup><a href="https://www.kitobook.com/compare/book/59/01/8/" title="сравнение переводов, параллельные ссылки">8</a></sup> Rabbimizning kalomi sizlardan faqatgina Makedoniya va Axayaga yoyilib qolmadi. Sizlarning Xudoga bo‘lgan imoningiz hamma joyda mashhur bo‘ldi. Shuning uchun endi bizning biror narsa gapirishimizga hojat qolmadi. </div>
  <div id="9"><sup><a href="https://www.kitobook.com/compare/book/59/01/9/" title="сравнение переводов, параллельные ссылки">9</a></sup> Bizni yaxshi qabul qilganingiz haqida, barhayot va haqiqiy Xudoga xizmat qilaylik, deya butlardan yuz o‘girib, Xudoga yuz burganingiz haqida hamma gapiryapti. </div>
  <div id="10"><sup><a href="https://www.kitobook.com/compare/book/59/01/10/" title="сравнение переводов, параллельные ссылки">10</a></sup> Xudoning O‘g‘li Isoning samodan tushishini kutayotganingiz haqida ham gapiryaptilar. Xudo O‘z O‘g‘li Isoni tiriltirgan, Iso bizni kelajak g‘azabdan qutqaradi.</div>
</div>