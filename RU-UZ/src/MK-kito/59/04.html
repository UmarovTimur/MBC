<div itemprop="articleBody" class="text">
  <div id="1"><sup><a href="https://www.kitobook.com/compare/book/59/04/1/" title="сравнение переводов, параллельные ссылки">1</a></sup> Xullas, ey birodarlar, Xudoni mamnun qilib yashashni bizdan o‘rgandingiz. Ha, mana shu tarzda yashayapsiz. Endi Rabbimiz Iso nomidan sizlarga yolvoramiz, shu tarzda yashashga astoydil harakat qilavering.</div>
  <div id="2"><sup><a href="https://www.kitobook.com/compare/book/59/04/2/" title="сравнение переводов, параллельные ссылки">2</a></sup> Rabbimiz Iso bizga bergan vakolat bilan sizlarga qanday yo‘l–yo‘riq ko‘rsatganimizni bilasiz.</div>
  <div id="3"><sup><a href="https://www.kitobook.com/compare/book/59/04/3/" title="сравнение переводов, параллельные ссылки">3</a></sup> Sizlarning muqaddas bo‘lishingiz Xudoning irodasidir. Shuning uchun jinsiy axloqsizlik qilmang.</div>
  <div id="4"><sup><a href="https://www.kitobook.com/compare/book/59/04/4/" title="сравнение переводов, параллельные ссылки">4</a></sup> Har biringiz muqaddaslik va izzat–hurmatga loyiq holda o‘zingizni tuta bilishingiz kerak.</div>
  <div id="5"><sup><a href="https://www.kitobook.com/compare/book/59/04/5/" title="сравнение переводов, параллельные ссылки">5</a></sup> Xudoni bilmagan butparastlarday bo‘lib, shahvoniy hislaringizga qul bo‘lmang.</div>
  <div id="6"><sup><a href="https://www.kitobook.com/compare/book/59/04/6/" title="сравнение переводов, параллельные ссылки">6</a></sup> Jinsiy hayot tarziga kelganda, o‘z birodarlaringizning ishonchini suiiste’mol qilmang, ularga xiyonat qilmang. Mana shunday hamma gunohlar uchun Egamiz jazolaydi. Biz sizlarga bu haqda oldindan aytib, qattiq ogohlantirganmiz.</div>
  <div id="7"><sup><a href="https://www.kitobook.com/compare/book/59/04/7/" title="сравнение переводов, параллельные ссылки">7</a></sup> Xudo bizni harom yo‘ldan yurishga emas, balki muqaddas bo‘lib yashashga chaqirdi.</div>
  <div id="8"><sup><a href="https://www.kitobook.com/compare/book/59/04/8/" title="сравнение переводов, параллельные ссылки">8</a></sup> Shunday ekan, kim mana shu ta’limni rad qilsa, insonlarni emas, sizlarga O‘z muqaddas Ruhini beradigan Xudoni rad qilgan bo‘ladi.</div>
  <div id="9"><sup><a href="https://www.kitobook.com/compare/book/59/04/9/" title="сравнение переводов, параллельные ссылки">9</a></sup> Birodarlik muhabbati haqida esa sizlarga yozishning hojati yo‘q, chunki bir-biringizni yaxshi ko‘rishni Xudodan o‘rgangansiz.</div>
  <div id="10"><sup><a href="https://www.kitobook.com/compare/book/59/04/10/" title="сравнение переводов, параллельные ссылки">10</a></sup> Zotan, sizlar Makedoniya o‘lkasi bo‘ylab yashovchi barcha birodarlaringizga ham shunday munosabatda bo‘lyapsizlar. Shunga qaramay, ularni yanada ko‘proq yaxshi ko‘ring, deb undaymiz.</div>
  <div id="11"><sup><a href="https://www.kitobook.com/compare/book/59/04/11/" title="сравнение переводов, параллельные ссылки">11</a></sup> Sizlarga aytganimizday, osoyishta hayot kechirishni, o‘z ishingiz bilan mashg‘ul bo‘lishni, qo‘llaringiz mehnati bilan tirikchilik qilishni o‘z oldingizga maqsad qilib qo‘ying.</div>
  <div id="12"><sup><a href="https://www.kitobook.com/compare/book/59/04/12/" title="сравнение переводов, параллельные ссылки">12</a></sup> Shunda Rabbimiz Isoga ishonmaydiganlarning izzat–hurmatini qozonasiz va boshqalarning qo‘liga qarab qolmaysiz.</div>
  <div id="13"><sup><a href="https://www.kitobook.com/compare/book/59/04/13/" title="сравнение переводов, параллельные ссылки">13</a></sup> Birodarlar, umidsiz yashayotgan boshqa odamlar kabi qayg‘uga to‘lmang, deb bu olamdan o‘tganlar haqidagi haqiqatni sizlarga bildirishni xohlaymiz.</div>
  <div id="14"><sup><a href="https://www.kitobook.com/compare/book/59/04/14/" title="сравнение переводов, параллельные ссылки">14</a></sup> Biz Isoning o‘lib, tirilganiga ishonamiz. Shunday ekan, Isoga ishongan holda hayotdan ko‘z yumgan imonlilarni ham Xudo tiriltirib, O‘z oldiga olib ketishiga aminmiz. Bu voqea Iso kelganda yuz beradi.</div>
  <div id="15"><sup><a href="https://www.kitobook.com/compare/book/59/04/15/" title="сравнение переводов, параллельные ссылки">15</a></sup> Rabbimiz Isoning ta’limoti bo‘yicha sizlarga aytamizki, o‘sha paytda biz, hali tirik bo‘lganlar, o‘lgan birodarlarimizdan oldin emas, ular bilan birga Isoni qarshilab olamiz.</div>
  <div id="16"><sup><a href="https://www.kitobook.com/compare/book/59/04/16/" title="сравнение переводов, параллельные ссылки">16</a></sup> Zotan, Rabbimiz Iso Masih buyuk bir sado, bosh farishtaning ovozi va Xudoning karnayi sadosi ostida kelganda, birinchi bo‘lib Unga ishongan holda o‘lganlar tiriladi.</div>
  <div id="17"><sup><a href="https://www.kitobook.com/compare/book/59/04/17/" title="сравнение переводов, параллельные ссылки">17</a></sup> So‘ng biz, hali tirik bo‘lganlar, havoda Rabbimizni qarshilab olish uchun ular bilan birga bulutlarda ko‘tarilamiz. Shunday qilib, hammamiz Rabbimiz bilan abadiy birga bo‘lamiz.</div>
  <div id="18"><sup><a href="https://www.kitobook.com/compare/book/59/04/18/" title="сравнение переводов, параллельные ссылки">18</a></sup> Shuning uchun mana shu so‘zlar bilan bir–biringizga dalda bering.</div>
</div>