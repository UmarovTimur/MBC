<div itemprop="articleBody" class="text">
  <div id="1"><sup><a href="https://www.kitobook.com/compare/book/55/06/1/" title="сравнение переводов, параллельные ссылки">1</a></sup> Ey birodarlar, deylik, orangizdan birortasi gunoh qilib qo‘yganini bilib qoldingiz. Sizlar, Ruhning yetakchiligida hayot kechirayotganlar, uni muloyim ruh bilan to‘g‘ri yo‘lga solinglar. O‘zingizga ehtiyot bo‘ling, tag‘in o‘zingiz ham vasvasaga yo‘liqib qolmang.</div>
  <div id="2"><sup><a href="https://www.kitobook.com/compare/book/55/06/2/" title="сравнение переводов, параллельные ссылки">2</a></sup> Boshingizga g‘am– tashvish tushganda, bir–biringizni qo‘llab– quvvatlanglar. Shunday qilsangizlar, Masihning amrlarini bajargan bo‘lasizlar.</div>
  <div id="3"><sup><a href="https://www.kitobook.com/compare/book/55/06/3/" title="сравнение переводов, параллельные ссылки">3</a></sup> Axir, biror kishi, garchi o‘zi hech narsa bo‘lmasa–yu, o‘zini muhim, deb hisoblasa, o‘zini o‘zi aldagan bo‘ladi.</div>
  <div id="4"><sup><a href="https://www.kitobook.com/compare/book/55/06/4/" title="сравнение переводов, параллельные ссылки">4</a></sup> Har kim o‘z ishini tekshirib ko‘rsin. Shunda u faqat o‘zidan faxrlansa bo‘ladi, boshqalar maqtanishga hojat qolmaydi.</div>
  <div id="5"><sup><a href="https://www.kitobook.com/compare/book/55/06/5/" title="сравнение переводов, параллельные ссылки">5</a></sup> Zotan har kim o‘z aravasini o‘zi tortishi lozim.</div>
  <div id="6"><sup><a href="https://www.kitobook.com/compare/book/55/06/6/" title="сравнение переводов, параллельные ссылки">6</a></sup> Kalomdan ta’lim oluvchi esa bor bisotini ustozi bilan baham ko‘rishi kerak.</div>
  <div id="7"><sup><a href="https://www.kitobook.com/compare/book/55/06/7/" title="сравнение переводов, параллельные ссылки">7</a></sup> O‘zlaringizni aldamanglar! Xudoni laqillatib bo‘lmaydi. Inson nima eksa, shuni o‘rib oladi.</div>
  <div id="8"><sup><a href="https://www.kitobook.com/compare/book/55/06/8/" title="сравнение переводов, параллельные ссылки">8</a></sup> Xudbin istaklarini qondirish uchun urug‘ ekkanlar o‘sha xudbin istaklari tufayli halokatni o‘rib oladilar. Ruhni mamnun qilish uchun urug‘ ekkanlar esa Ruhdan abadiy hayot o‘rib oladilar.</div>
  <div id="9"><sup><a href="https://www.kitobook.com/compare/book/55/06/9/" title="сравнение переводов, параллельные ссылки">9</a></sup> Shunday ekan, yaxshilik qilishdan charchamaylik. Agar holdan toyib qolmasak, o‘z vaqtida buning hosilini o‘rib olamiz.</div>
  <div id="10"><sup><a href="https://www.kitobook.com/compare/book/55/06/10/" title="сравнение переводов, параллельные ссылки">10</a></sup> Demak, hali fursat bor ekan, hammaga, ayniqsa, Masih xonadoniga tegishli bo‘lganlarga yaxshilik qilaveraylik.</div>
  <div id="11"><sup><a href="https://www.kitobook.com/compare/book/55/06/11/" title="сравнение переводов, параллельные ссылки">11</a></sup> Mana qaranglar, endi sizlarga o‘z qo‘lim bilan, qanday yirik harflar bilan yozyapman!</div>
  <div id="12"><sup><a href="https://www.kitobook.com/compare/book/55/06/12/" title="сравнение переводов, параллельные ссылки">12</a></sup> Sizlarni sunnat bo‘lishga majbur qilayotganlar sirtdan yaxshi taassurot qoldirmoqchi bo‘lyaptilar. Masihning xochi uchun quvg‘inga duchor bo‘lmaylik, deya shunday qilyaptilar.</div>
  <div id="13"><sup><a href="https://www.kitobook.com/compare/book/55/06/13/" title="сравнение переводов, параллельные ссылки">13</a></sup> Holbuki, sunnatni tadbiq qilayotganlarning o‘zlari ham qonunga rioya etmaydilar. Ular faqatgina sizlarning sunnat qilinganingiz bilan maqtanishni istaydilar.</div>
  <div id="14"><sup><a href="https://www.kitobook.com/compare/book/55/06/14/" title="сравнение переводов, параллельные ссылки">14</a></sup> Men esa Rabbimiz Iso Masihning xochidan boshqa hech narsa bilan maqtanmayman. O‘sha xoch tufayli bu dunyo men uchun o‘lgan, men esa bu dunyo uchun o‘lganman.</div>
  <div id="15"><sup><a href="https://www.kitobook.com/compare/book/55/06/15/" title="сравнение переводов, параллельные ссылки">15</a></sup> Axir, sunnat qilingan yoki qilinmaganlikning hech ahamiyati yo‘q. Muhimi — yangidan yaratilishdir.</div>
  <div id="16"><sup><a href="https://www.kitobook.com/compare/book/55/06/16/" title="сравнение переводов, параллельные ссылки">16</a></sup> Bu qoidaga ko‘ra yashayotganlarning hammasiga, ya’ni Xudoning haqiqiy xalqiga tinchlik va marhamat yor bo‘lsin!</div>
  <div id="17"><sup><a href="https://www.kitobook.com/compare/book/55/06/17/" title="сравнение переводов, параллельные ссылки">17</a></sup> Endi hech kim menga aziyat bermasin. Axir, tanamdagi chandiqlar Isoga tegishli ekanligimni ko‘rsatadigan tamg‘alar–ku!</div>
  <div id="18"><sup><a href="https://www.kitobook.com/compare/book/55/06/18/" title="сравнение переводов, параллельные ссылки">18</a></sup> Ey birodarlar, Rabbimiz Iso Masihning inoyati sizlarga yor bo‘lsin. Omin.</div>
</div>