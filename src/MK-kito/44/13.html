<div itemprop="articleBody" class="text">
  <div id="1"><sup><a href="https://www.kitobook.com/compare/book/44/13/1/" title="сравнение переводов, параллельные ссылки">1</a></sup> Antioxiyadagi imonlilar jamoatida payg‘ambarlar va muallimlar ham bor edi. Barnabo, Qoracha laqabli Shimo‘n, Kirineyalik Lukis, hukmdor Hirod bilan birga o‘sgan Manohim va Shoul shular jumlasidan edi.</div>
  <div id="2"><sup><a href="https://www.kitobook.com/compare/book/44/13/2/" title="сравнение переводов, параллельные ссылки">2</a></sup> Ular Egamizga sajda qilib, ro‘za tutar ekanlar, Muqaddas Ruh ularga shunday dedi: “Barnabo bilan Shoulni Menga bag‘ishlanglar, toki ular Men tayinlagan ishni bajarsinlar.”</div>
  <div id="3"><sup><a href="https://www.kitobook.com/compare/book/44/13/3/" title="сравнение переводов, параллельные ссылки">3</a></sup> Ular ro‘za tutib, ibodat qildilar, so‘ng qo‘llarini Barnabo bilan Shoulga qo‘yib, ikkovini safarga jo‘natdilar.</div>
  <div id="4"><sup><a href="https://www.kitobook.com/compare/book/44/13/4/" title="сравнение переводов, параллельные ссылки">4</a></sup> MuqaddasRuh buyrug‘iga ko‘ra Barnabo bilan Shoul yo‘lga tushdilar. Ular Selevkiya shahriga borib, u yerdan kemada Kiprga suzib ketdilar.</div>
  <div id="5"><sup><a href="https://www.kitobook.com/compare/book/44/13/5/" title="сравнение переводов, параллельные ссылки">5</a></sup> Salamis shahriga kelganlaridan keyin, yahudiylarning sinagogalarida Xudoning kalomini va’z qildilar. Yuhanno ham ular bilan birga bo‘lib, xizmatda yordam berar edi.</div>
  <div id="6"><sup><a href="https://www.kitobook.com/compare/book/44/13/6/" title="сравнение переводов, параллельные ссылки">6</a></sup> Ular butun orolni u boshidan bu boshigacha kezib chiqib, Paf shahriga keldilar. U yerda Bareshu degan sehrgarga duch keldilar. U odam yahudiylarning soxta payg‘ambari edi.</div>
  <div id="7"><sup><a href="https://www.kitobook.com/compare/book/44/13/7/" title="сравнение переводов, параллельные ссылки">7</a></sup> Bareshu orolning hokimi Sergiy Pavlusning yaqinlaridan biri edi. Sergiy Pavlus aqlli odam edi. U Barnabo bilan Shoulni huzuriga chaqirib, Xudoning kalomini eshitmoqchi bo‘ldi.</div>
  <div id="8"><sup><a href="https://www.kitobook.com/compare/book/44/13/8/" title="сравнение переводов, параллельные ссылки">8</a></sup> Ammo sehrgar Elimos Barnabo bilan Shoulga qarshi chiqdi (Elimos — Bareshuning grekcha ismi). Elimos hokimni imondan toydirishga harakat qildi.</div>
  <div id="9"><sup><a href="https://www.kitobook.com/compare/book/44/13/9/" title="сравнение переводов, параллельные ссылки">9</a></sup> Shoul, ya’ni Pavlus, Muqaddas Ruhga to‘lib, sehrgarga tik boqib</div>
  <div id="10"><sup><a href="https://www.kitobook.com/compare/book/44/13/10/" title="сравнение переводов, параллельные ссылки">10</a></sup> dedi: — Ey iblis o‘g‘li! Sen har qanday haqiqatning dushmanisan, yuraging ayyorlik va yaramasliklarga to‘la. Egamizning to‘g‘ri yo‘lini buzib ko‘rsatishni qachon bas qilasan?!</div>
  <div id="11"><sup><a href="https://www.kitobook.com/compare/book/44/13/11/" title="сравнение переводов, параллельные ссылки">11</a></sup> Endi eshit: Egamizning qo‘li senga qarshi ko‘tarilgan, sen ma’lum bir vaqtgacha ko‘r bo‘lib qolasan, quyosh nurini ko‘rmaysan. Shu zahoti Elimosning ko‘z oldi xiralashib, qorong‘i bo‘ldi. Elimos u yoq–bu yoqqni paypaslab, qo‘lidan yetaklab yuradigan birontasini izladi.</div>
  <div id="12"><sup><a href="https://www.kitobook.com/compare/book/44/13/12/" title="сравнение переводов, параллельные ссылки">12</a></sup> Hokim yuz bergan voqeani ko‘rib, imonga keldi, chunki u Rabbimiz Iso haqidagi ta’limotdan hayratga tushgan edi.</div>
  <div id="13"><sup><a href="https://www.kitobook.com/compare/book/44/13/13/" title="сравнение переводов, параллельные ссылки">13</a></sup> Pavlus bilan uning hamrohlari Paf shahridan suzib, Pamfiliyadagi Perga shahriga keldilar. Yuhanno shu yerda ularni tark etib, Quddusga qaytdi.</div>
  <div id="14"><sup><a href="https://www.kitobook.com/compare/book/44/13/14/" title="сравнение переводов, параллельные ссылки">14</a></sup> Qolganlar esa Pergadan jo‘nab, Pisidiyadagi Antioxiya shahriga keldilar. Shabbat kuni ular sinagogaga kirib o‘tirishdi.</div>
  <div id="15"><sup><a href="https://www.kitobook.com/compare/book/44/13/15/" title="сравнение переводов, параллельные ссылки">15</a></sup> Tavrot va payg‘ambarlar bitiklaridan qiroat tugagach, sinagoganing yo‘lboshchilari: “Birodarlar, agar bizga biror nasihatingiz bo‘lsa, marhamat”, deb ularga xabar yubordilar.</div>
  <div id="16"><sup><a href="https://www.kitobook.com/compare/book/44/13/16/" title="сравнение переводов, параллельные ссылки">16</a></sup> Pavlus o‘rnidan turib, qo‘li bilan “jim” degan ishorani qildi, so‘ng so‘z boshladi: — Ey Isroillik birodarlar! Xudodan qo‘rqadigan boshqa xalqlar, quloq solinglar!</div>
  <div id="17"><sup><a href="https://www.kitobook.com/compare/book/44/13/17/" title="сравнение переводов, параллельные ссылки">17</a></sup> Mana shu Isroil xalqining Xudosi bizning ota–bobolarimizni tanlab oldi. Ular Misrda musofir bo‘lib yashagan vaqt davomida Xudo ulardan buyuk xalq yaratdi. Buyuk qudrati bilan ularni Misrdan olib chiqdi.</div>
  <div id="18"><sup><a href="https://www.kitobook.com/compare/book/44/13/18/" title="сравнение переводов, параллельные ссылки">18</a></sup> Qirq yil davomida Xudo ularning sahrodagi qilmishlariga chidadi.</div>
  <div id="19"><sup><a href="https://www.kitobook.com/compare/book/44/13/19/" title="сравнение переводов, параллельные ссылки">19</a></sup> U Kan’on yurtida yetti elatni qirib tashlab, ularning yurtini Isroil xalqiga mulk qilib berdi.</div>
  <div id="20"><sup><a href="https://www.kitobook.com/compare/book/44/13/20/" title="сравнение переводов, параллельные ссылки">20</a></sup> Bularning hammasi taxminan to‘rt yuz ellik yil davom etdi. Bundan keyin Xudo ularga Shomuil payg‘ambar zamonigacha hakamlarni berdi.</div>
  <div id="21"><sup><a href="https://www.kitobook.com/compare/book/44/13/21/" title="сравнение переводов, параллельные ссылки">21</a></sup> Keyin Isroil xalqi shoh so‘ragan edi, Xudo ularga Kish o‘g‘li Shoulni shoh qilib berdi. Shoul Benyamin qabilasidan bo‘lib, qirq yil hukmronlik qildi.</div>
  <div id="22"><sup><a href="https://www.kitobook.com/compare/book/44/13/22/" title="сравнение переводов, параллельные ссылки">22</a></sup> Xudo Shoulni taxtdan tushirgandan keyin, Dovudni Isroil xalqining shohi qildi. Xudo u haqda shunday degan edi: “Ishay o‘g‘li Dovudni O‘zimning ko‘nglimga mos deb topdim. Dovud Mening hamma xohishlarimni bajo qiladi.”</div>
  <div id="23"><sup><a href="https://www.kitobook.com/compare/book/44/13/23/" title="сравнение переводов, параллельные ссылки">23</a></sup> Xudo bergan va’dasiga muvofiq, Dovud naslidan Isoni Isroil xalqiga Najotkor qilib yubordi.</div>
  <div id="24"><sup><a href="https://www.kitobook.com/compare/book/44/13/24/" title="сравнение переводов, параллельные ссылки">24</a></sup> Iso xizmatini boshlamasdan oldin, Yahyo butun Isroil xalqiga, gunohlaringizdan kaytinglar, suvga cho‘minglar, deb va’z qildi.</div>
  <div id="25"><sup><a href="https://www.kitobook.com/compare/book/44/13/25/" title="сравнение переводов, параллельные ссылки">25</a></sup> Yahyo hizmatini yakunlayotib: “Sizlar meni kim deb bilasizlar? Men va’da qilingan Zot emasman. U mendan keyin keladi. Men Uning choriqlarini yechib qo‘yishga ham arzimayman”, degan edi.</div>
  <div id="26"><sup><a href="https://www.kitobook.com/compare/book/44/13/26/" title="сравнение переводов, параллельные ссылки">26</a></sup> Ey birodarlarim, Ibrohim avlodlari! Ey Xudodan qo‘rqadigan boshqa xalqlar! Najot haqidagi bu xabar bizga berilgan.</div>
  <div id="27"><sup><a href="https://www.kitobook.com/compare/book/44/13/27/" title="сравнение переводов, параллельные ссылки">27</a></sup> Ammo Quddus aholisi va ularning hukmdorlari Isoning kimligini tanimadilar. Garchi ular har Shabbat kuni o‘qilayotgan payg‘ambarlarning so‘zlarini eshitsalar–da, payg‘ambarlar Iso haqida yozganini ular tushunmadilar. Isoni o‘limga mahkum qilib, payg‘ambarlarning bashoratlarini amalga oshirdilar.</div>
  <div id="28"><sup><a href="https://www.kitobook.com/compare/book/44/13/28/" title="сравнение переводов, параллельные ссылки">28</a></sup> O‘limga mahkum qilish uchun ular sabab topa olmagan bo‘lsalar ham, Pilatdan Uni o‘ldirishni talab qildilar.</div>
  <div id="29"><sup><a href="https://www.kitobook.com/compare/book/44/13/29/" title="сравнение переводов, параллельные ссылки">29</a></sup> U to‘g‘rida yozilgan har bir narsani amalga oshirganlaridan keyin, jasadini yog‘ochdan tushirib, qabrga qo‘ydilar.</div>
  <div id="30"><sup><a href="https://www.kitobook.com/compare/book/44/13/30/" title="сравнение переводов, параллельные ссылки">30</a></sup> Ammo Xudo Uni o‘likdan tiriltirdi.</div>
  <div id="31"><sup><a href="https://www.kitobook.com/compare/book/44/13/31/" title="сравнение переводов, параллельные ссылки">31</a></sup> Bir necha kun U Jaliladan Quddusga O‘zi bilan kelganlarga zohir bo‘lib turdi. Hozir ular Isroil xalqiga guvohlik beryaptilar.</div>
  <div id="32"><sup><a href="https://www.kitobook.com/compare/book/44/13/32/" title="сравнение переводов, параллельные ссылки">32</a></sup> Barnabo bilan men esa bu Xushxabarni sizlarga e’lon qilmoqdamiz: Xudo Isoni tiriltirdi! Shu orqali ota–bobolarimizga bergan va’dasini ularning farzandlari bo‘lmish bizlar uchun bajardi.</div>
  <div id="33"><sup><a href="https://www.kitobook.com/compare/book/44/13/33/" title="сравнение переводов, параллельные ссылки">33</a></sup> Bu haqda Zaburning ikkinchi sanosida shunday yozilgan: Sen Mening O‘g‘limsan, Bugun Men Seni bunyod etdim.</div>
  <div id="34"><sup><a href="https://www.kitobook.com/compare/book/44/13/34/" title="сравнение переводов, параллельные ссылки">34</a></sup> Isoning o‘likdan tirilishi va tanasining aslo chirimasligi to‘risida Xudo shunday degan: Dovudga bergan muqaddas va’damni sizga beraman.</div>
  <div id="35"><sup><a href="https://www.kitobook.com/compare/book/44/13/35/" title="сравнение переводов, параллельные ссылки">35</a></sup> Boshqa bir sanoda yana shunday yozilgan: Bu taqvodoringni qabrda chiritmaysan.</div>
  <div id="36"><sup><a href="https://www.kitobook.com/compare/book/44/13/36/" title="сравнение переводов, параллельные ссылки">36</a></sup> Darvoqe, Dovud o‘z vaqtida Xudoning maqsadi uchun xizmat qilgan edi. U vafot etgach, ota–bobolari yoniga dafn qilindi. Uning tanasi qabrda chiridi.</div>
  <div id="37"><sup><a href="https://www.kitobook.com/compare/book/44/13/37/" title="сравнение переводов, параллельные ссылки">37</a></sup> Ammo Xudo tiriltirgan Isoning tanasi chirimadi.</div>
  <div id="38"><sup><a href="https://www.kitobook.com/compare/book/44/13/38/" title="сравнение переводов, параллельные ссылки">38</a></sup> Shuning uchun, ey birodarlarim, eshitinglar! Gunohlarimiz Iso orqali kechirilishini biz sizlarga e’lon qilmoqdamiz.</div>
  <div id="39"><sup><a href="https://www.kitobook.com/compare/book/44/13/39/" title="сравнение переводов, параллельные ссылки">39</a></sup> Isoga ishongan har bir kishi hamma gunohlaridan U orqali oqlanadi. Musoning qonuni orqali esa oqlanib bo‘lmaydi.</div>
  <div id="40"><sup><a href="https://www.kitobook.com/compare/book/44/13/40/" title="сравнение переводов, параллельные ссылки">40</a></sup> Ehtiyot bo‘linglar, toki payg‘ambarlar aytgan quyidagi so‘zlar boshingizga tushmasin:</div>
  <div id="41"><sup><a href="https://www.kitobook.com/compare/book/44/13/41/" title="сравнение переводов, параллельные ссылки">41</a></sup> Qaranglar, ey mazaxchilar! Hayratda qolib o‘linglar! Sizning davringizda Men shunday bir ish qilamanki, Eshitsangiz quloqlaringizga ishonmaysizlar.</div>
  <div id="42"><sup><a href="https://www.kitobook.com/compare/book/44/13/42/" title="сравнение переводов, параллельные ссылки">42</a></sup> Pavlus bilan Barnabo sinagogadan chiqar ekanlar, xalq ularga: “Kelgusi Shabbat kuni ham shu narsalar to‘g‘risida gapirib bersangizlar”, deb iltimos qildilar.</div>
  <div id="43"><sup><a href="https://www.kitobook.com/compare/book/44/13/43/" title="сравнение переводов, параллельные ссылки">43</a></sup> Sinagogadagi yig‘indan keyin xalq tarqaldi. Pavlus bilan Barnaboga ko‘plab yahudiylar va yahudiy diniga kirgan taqvodorlar ergashdilar. Pavlus bilan Barnabo ularga, Xudoning marhamati ostida yashashni davom ettiringlar, deb dalda berdilar.</div>
  <div id="44"><sup><a href="https://www.kitobook.com/compare/book/44/13/44/" title="сравнение переводов, параллельные ссылки">44</a></sup> Keyingi Shabbat kuni ham deyarli butun shahar Rabbimiz Iso haqidagi xabarni eshitish uchun yig‘ildi.</div>
  <div id="45"><sup><a href="https://www.kitobook.com/compare/book/44/13/45/" title="сравнение переводов, параллельные ссылки">45</a></sup> Yahudiylar shunchalik ko‘p odamni ko‘rib, qattiq hasad qila boshladilar. Pavlusning aytganlariga qarshi chiqib, uni haqoratladilar.</div>
  <div id="46"><sup><a href="https://www.kitobook.com/compare/book/44/13/46/" title="сравнение переводов, параллельные ссылки">46</a></sup> Shunda Pavlus bilan Barnabo ikkovi jasorat bilan shunday dedilar: — Xudoning kalomini birinchi navbatda sizlarga bildirishimiz kerak edi. Ammo sizlar Xudoning kalomini rad qildingizlar va o‘zlaringizni abadiy hayotga noloyiq deb bildingizlar. Shuning uchun biz g‘ayriyahudiylarning oldiga ketyapmiz.</div>
  <div id="47"><sup><a href="https://www.kitobook.com/compare/book/44/13/47/" title="сравнение переводов, параллельные ссылки">47</a></sup> Egamiz bizga shunday amr bergan edi: “Yerning chetigacha najotni olib boringlar, deb Men sizlarni g‘ayriyahudiylarga chiroq qilaman.”</div>
  <div id="48"><sup><a href="https://www.kitobook.com/compare/book/44/13/48/" title="сравнение переводов, параллельные ссылки">48</a></sup> G‘ayriyahudiylar bu gapni eshitib, xursand bo‘ldilar. Ular Rabbimiz Iso haqidagi xabarni izzat–hurmat bilan qabul qildilar. Abadiy hayot uchun tanlanganlarning hammasi imonga keldi.</div>
  <div id="49"><sup><a href="https://www.kitobook.com/compare/book/44/13/49/" title="сравнение переводов, параллельные ссылки">49</a></sup> Shunday qilib, Rabbimiz Iso haqidagi xabar yurt bo‘ylab yoyilib boraverdi.</div>
  <div id="50"><sup><a href="https://www.kitobook.com/compare/book/44/13/50/" title="сравнение переводов, параллельные ссылки">50</a></sup> Ammo yahudiylar shaharning yuqori martabali taqvodor ayollarini va e’tiborli erkaklarini qayrab, Pavlus bilan Barnaboni quvg‘in qilib, ularni yurtdan quvib chiqarishga undadilar.</div>
  <div id="51"><sup><a href="https://www.kitobook.com/compare/book/44/13/51/" title="сравнение переводов, параллельные ссылки">51</a></sup> Havoriylar esa ularga qarshi e’tiroz sifatida oyoqlarining changini qoqib, Ikoniya shahriga ketdilar.</div>
  <div id="52"><sup><a href="https://www.kitobook.com/compare/book/44/13/52/" title="сравнение переводов, параллельные ссылки">52</a></sup> Antioxiyadagi shogirdlar sevinch va Muqaddas Ruhga to‘lib boraverdilar.</div>
</div>