<div itemprop="articleBody" class="text">
  <div id="1"><sup><a href="https://www.kitobook.com/compare/book/44/25/1/" title="сравнение переводов, параллельные ссылки">1</a></sup> Festus Yahudiya viloyatiga hokim bo‘lib kelgandan keyin uch kun o‘tgach, QaysariyadanQuddusga bordi.</div>
  <div id="2"><sup><a href="https://www.kitobook.com/compare/book/44/25/2/" title="сравнение переводов, параллельные ссылки">2</a></sup> U yerda bosh ruhoniylar va yahudiy yo‘lboshchilari Pavlusga qarshi dalillarni hokim Festusga bayon qildilar. Ular Festusdan:</div>
  <div id="3"><sup><a href="https://www.kitobook.com/compare/book/44/25/3/" title="сравнение переводов, параллельные ссылки">3</a></sup> “Pavlusni Quddusga chaqirtirsangiz”, deb iltimos qildilar. Aslida ular yo‘lda Pavlusga suiqasd qilishni rejalashtirgan edilar.</div>
  <div id="4"><sup><a href="https://www.kitobook.com/compare/book/44/25/4/" title="сравнение переводов, параллельные ссылки">4</a></sup> Festus ularga shunday javob berdi: — Pavlus Qaysariyada qamoqda, men hademay o‘sha yerga qaytib boraman.</div>
  <div id="5"><sup><a href="https://www.kitobook.com/compare/book/44/25/5/" title="сравнение переводов, параллельные ссылки">5</a></sup> Yo‘lboshchilaringiz men bilan birga Qaysariyaga borsin. Agar Pavlus biron yomon ish qilgan bo‘lsa, mayli, uni ayblasinlar.</div>
  <div id="6"><sup><a href="https://www.kitobook.com/compare/book/44/25/6/" title="сравнение переводов, параллельные ссылки">6</a></sup> Festus sakkiz–o‘n kuncha ular bilan birga bo‘lib, keyin Qaysariyaga qaytdi. Ertasi kuni u hukm kursisiga o‘tirib: “Pavlus olib kelinsin!” deb buyurdi.</div>
  <div id="7"><sup><a href="https://www.kitobook.com/compare/book/44/25/7/" title="сравнение переводов, параллельные ссылки">7</a></sup> Pavlus kelgach, Quddusdan kelgan yahudiylar uni o‘rab oldilar va unga qarshi jiddiy ayblovlarni qo‘ya boshladilar. O‘zlari esa bu ayblarni isbotlay olmasdilar.</div>
  <div id="8"><sup><a href="https://www.kitobook.com/compare/book/44/25/8/" title="сравнение переводов, параллельные ссылки">8</a></sup> Ammo Pavlus o‘zini himoya qilib, shunday dedi: — Men yahudiylar qonuniga yoki Ma’badga, yo Qaysarga qarshi biron noto‘g‘ri ish qilmadim.</div>
  <div id="9"><sup><a href="https://www.kitobook.com/compare/book/44/25/9/" title="сравнение переводов, параллельные ссылки">9</a></sup> Festus esa yahudiylarning ko‘nglini olmoqchi bo‘lib, Pavlusdan so‘radi: — Quddusga borib, o‘sha yerda mening oldimda sengga qo‘yilgan shu ayblar bo‘yicha hukm qilinishni istaysanmi?</div>
  <div id="10"><sup><a href="https://www.kitobook.com/compare/book/44/25/10/" title="сравнение переводов, параллельные ссылки">10</a></sup> — Men Qaysarning mahkamasida turibman, men shu yerda hukm qilinishim kerak. Men yahudiylarga qarshi biron noto‘g‘ri ish qilmadim, buni o‘zingiz ham yaxshi bilasiz.</div>
  <div id="11"><sup><a href="https://www.kitobook.com/compare/book/44/25/11/" title="сравнение переводов, параллельные ссылки">11</a></sup> Agar men qonunga xilof biron ish qilib, o‘limga loyiq bo‘lsam, o‘limdan qutulish uchun harakat qilmayman. Agar bu odamlarning menga qarshi ayblovlari yolg‘on bo‘lsa, hech kim meni ularning qo‘liga topshirishga haqli emas. U holda men Qaysarning hukmini talab qilaman.</div>
  <div id="12"><sup><a href="https://www.kitobook.com/compare/book/44/25/12/" title="сравнение переводов, параллельные ссылки">12</a></sup> Festus o‘z maslahatchilari bilan kengashib olgach, Pavlusga: — Sen Qaysarning hukmini talab qilding, endi Qaysarning oldiga borasan, — dedi.</div>
  <div id="13"><sup><a href="https://www.kitobook.com/compare/book/44/25/13/" title="сравнение переводов, параллельные ссылки">13</a></sup> Bir necha kun o‘tgandan keyin, shoh Agrippa bilan Vernika Qaysariyaga Festus huzuriga tashrif buyurdilar.</div>
  <div id="14"><sup><a href="https://www.kitobook.com/compare/book/44/25/14/" title="сравнение переводов, параллельные ссылки">14</a></sup> Ular bir necha kun shu yerda turdilar. Pavlusning ahvolini Festus shohga tushuntirdi: — Bu yerda bir odam bor, Feliks uni qamoqda qoldirgan edi.</div>
  <div id="15"><sup><a href="https://www.kitobook.com/compare/book/44/25/15/" title="сравнение переводов, параллельные ссылки">15</a></sup> Quddusda bo‘lganimda bosh ruhoniylar bilan yahudiy oqsoqollari o‘sha odam to‘g‘risida menga axborot berdilar va “Uni o‘limga mahkum qiling”, deb mendan iltimos qildilar.</div>
  <div id="16"><sup><a href="https://www.kitobook.com/compare/book/44/25/16/" title="сравнение переводов, параллельные ссылки">16</a></sup> Men ularga shunday deb aytdim: “Rimliklarning odati bo‘yicha hech kim so‘roq qilinmasdan jazolanish uchun ayblovchining qo‘liga topshirilmaydi. Ayblanuvchiga ayblovchilar bilan yuzma–yuz uchrashib, o‘zini himoya qilish imkoniyati beriladi.”</div>
  <div id="17"><sup><a href="https://www.kitobook.com/compare/book/44/25/17/" title="сравнение переводов, параллельные ссылки">17</a></sup> Bosh ruhoniylar va oqsoqollar bu yerga kelganlarida, men vaqtni boy bermay, ertasi kuniyoq hukm kursisiga o‘tirdim–da, Pavlusni olib kelinglar, deb buyurdim.</div>
  <div id="18"><sup><a href="https://www.kitobook.com/compare/book/44/25/18/" title="сравнение переводов, параллельные ссылки">18</a></sup> Lekin Pavlusning raqiblari uni men kutgan jinoyatlarda ayblamadilar.</div>
  <div id="19"><sup><a href="https://www.kitobook.com/compare/book/44/25/19/" title="сравнение переводов, параллельные ссылки">19</a></sup> Buning o‘rniga ular o‘zlarining dini to‘g‘risida, o‘lib ketgan qandaydir Iso to‘g‘risida Pavlus bilan bahs qildilar. Pavlus, Iso tirikdir, deb tasdiqlayverdi.</div>
  <div id="20"><sup><a href="https://www.kitobook.com/compare/book/44/25/20/" title="сравнение переводов, параллельные ссылки">20</a></sup> Bu masalalarni qanday hal qilsam ekan, deb boshim qotib qoldi. Men Pavlusdan: “Quddusga borib, o‘sha yerda o‘zingga qo‘yilgan ayblar bo‘yicha hukm qilinishni istaysanmi?” deb so‘radim.</div>
  <div id="21"><sup><a href="https://www.kitobook.com/compare/book/44/25/21/" title="сравнение переводов, параллельные ссылки">21</a></sup> Ammo Pavlus, men imperator janobi oliylari qaror chiqarmaguncha qamoqda qolaman, dedi. Shuning uchun men: “Pavlusni Qaysarning huzuriga jo‘natgunimcha, u qamoqda saqlansin”, deb buyruq berdim.</div>
  <div id="22"><sup><a href="https://www.kitobook.com/compare/book/44/25/22/" title="сравнение переводов, параллельные ссылки">22</a></sup> Agrippa Festusga: — O‘sha odamning gaplarini men o‘zim eshitishni xohlayman, — dedi. — Ertaga uning gaplarini eshitasiz, — deb javob berdi Festus.</div>
  <div id="23"><sup><a href="https://www.kitobook.com/compare/book/44/25/23/" title="сравнение переводов, параллельные ссылки">23</a></sup> Ertasi kuni Agrippa bilan Vernika dabdaba bilan kelib, mingboshilar, shaharning yuqori martabali odamlari bilan birga yig‘in zaliga kirdilar. Festus: “Pavlus olib kelinsin!” deb buyruq berdi.</div>
  <div id="24"><sup><a href="https://www.kitobook.com/compare/book/44/25/24/" title="сравнение переводов, параллельные ссылки">24</a></sup> — Shoh Agrippa janoblari! Bu yerda hozir bo‘lganlar! — dedi Festus. — Manavi odamni ko‘rib turibsizlar. Shu yerdagi va Quddusdagi hamma yahudiylar bu odamga qarshidir. Ular menga shikoyat qilib: “Bu odam yashashga loyiq emas!” deb shovqin solmoqdalar.</div>
  <div id="25"><sup><a href="https://www.kitobook.com/compare/book/44/25/25/" title="сравнение переводов, параллельные ссылки">25</a></sup> Ammo mening nazarimda bu odam o‘limga loyiq biron ish qilmagan. U imperator janobi oliylarining hukmini talab qilgani uchun, uni Rimga yuborishga qaror qildim.</div>
  <div id="26"><sup><a href="https://www.kitobook.com/compare/book/44/25/26/" title="сравнение переводов, параллельные ссылки">26</a></sup> Ammo u to‘g‘rida imperator janobi oliylariga yozishim uchun aniq bir narsa yo‘q. Shuning uchun men bu odamni sizlarning huzuringizga, xususan shohimiz Agrippa janobi oliylari, sizning huzuringizga olib keldim. Bu masalani ko‘rib chiqqanimizdan keyingina, men biron narsa yozishim mumkin.</div>
  <div id="27"><sup><a href="https://www.kitobook.com/compare/book/44/25/27/" title="сравнение переводов, параллельные ссылки">27</a></sup> Mahbusga qarshi ayblovlarni aniq ko‘rsatmay turib, uni imperatorga yuborish men tomondan aqlsizlik bo‘lar edi.</div>
</div>