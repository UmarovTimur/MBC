<div itemprop="articleBody" class="text">
  <div id="1"><sup><a href="https://www.kitobook.com/compare/book/44/20/1/" title="сравнение переводов, параллельные ссылки">1</a></sup> Shovqin–suron bosilgach, Pavlus shogirdlarni chaqirib, ularga dalda berdi. Keyin ular bilan xayrlashib, Makedoniyaga yo‘l oldi.</div>
  <div id="2"><sup><a href="https://www.kitobook.com/compare/book/44/20/2/" title="сравнение переводов, параллельные ссылки">2</a></sup> U bosib o‘tgan hamma shaharlarda imonlilarga ko‘p dalda berdi. So‘ng Yunonistonga borib,</div>
  <div id="3"><sup><a href="https://www.kitobook.com/compare/book/44/20/3/" title="сравнение переводов, параллельные ссылки">3</a></sup> u yerda uch oy turdi. U Suriyaga suzib ketmoqchi bo‘lgan edi, yahudiylar unga qarshi fitna uyushtirayotganini bilib qoldi. Shuning uchun Makedoniya orqali qaytishga qaror qildi.</div>
  <div id="4"><sup><a href="https://www.kitobook.com/compare/book/44/20/4/" title="сравнение переводов, параллельные ссылки">4</a></sup> Veriyadan Pir o‘g‘li Sosipatr, Salonikadan Aristarx va Sekund, Darviyadan Gay, Timo‘tiy, Asiya viloyatidan Tixik va Trofim Pavlusga hamroh bo‘ldilar.</div>
  <div id="5"><sup><a href="https://www.kitobook.com/compare/book/44/20/5/" title="сравнение переводов, параллельные ссылки">5</a></sup> Ular bizdan oldin ketib, Troasda bizni kutib turgan edilar.</div>
  <div id="6"><sup><a href="https://www.kitobook.com/compare/book/44/20/6/" title="сравнение переводов, параллельные ссылки">6</a></sup> Xamirturushsiz non bayramidan keyin biz Filippidan suzib ketdik. Besh kundan so‘ng esa Troasda ular bilan uchrashib, u yerda yetti kun turdik.</div>
  <div id="7"><sup><a href="https://www.kitobook.com/compare/book/44/20/7/" title="сравнение переводов, параллельные ссылки">7</a></sup> Haftaning birinchi kuni biz Rabbimiz Isoni xotirlab, non sindirish uchun yig‘ildik. Pavlus odamlarga yarim kechasigacha gapirdi. Ertasi kuni u jo‘nab ketishni rejalashtirgan edi.</div>
  <div id="8"><sup><a href="https://www.kitobook.com/compare/book/44/20/8/" title="сравнение переводов, параллельные ссылки">8</a></sup> Biz yig‘ilgan boloxonada ko‘p chiroqlar yonib turardi.</div>
  <div id="9"><sup><a href="https://www.kitobook.com/compare/book/44/20/9/" title="сравнение переводов, параллельные ссылки">9</a></sup> Yevtux degan bir yigit deraza raxida o‘tirgan edi. Pavlus gapini davom ettirar ekan, Yevtuxni qattiq uyqu bosdi. Uyqu g‘olib kelib, Yevtux uchinchi qavatdan yerga yiqildi. Uni ko‘targanlarida, jon bergan edi.</div>
  <div id="10"><sup><a href="https://www.kitobook.com/compare/book/44/20/10/" title="сравнение переводов, параллельные ссылки">10</a></sup> Pavlus pastga tushdi, egilib, yigitni quchoqladi– da: “Xavotir olmanglar, u tirik”, dedi.</div>
  <div id="11"><sup><a href="https://www.kitobook.com/compare/book/44/20/11/" title="сравнение переводов, параллельные ссылки">11</a></sup> So‘ngra Pavlus yana boloxonaga qaytib chiqdi. Rabbimizni xotirlab, non sindirib, ovqatlandi. Ular bilan tong otguncha suhbatlashdi, keyin yo‘lga chiqdi.</div>
  <div id="12"><sup><a href="https://www.kitobook.com/compare/book/44/20/12/" title="сравнение переводов, параллельные ссылки">12</a></sup> Shu orada bu yigitni uyiga tirik olib bordilar, imonlilar bu voqeadan g‘oyat tasalli topdilar.</div>
  <div id="13"><sup><a href="https://www.kitobook.com/compare/book/44/20/13/" title="сравнение переводов, параллельные ссылки">13</a></sup> Pavlus Assa shahriga quruqlik orqali ketishga qaror qildi. Qolganlarimiz esa undan oldin kemada suzib ketdik. Pavlus o‘sha shaharda kemaga chiqib, bizga qo‘shiladi, deb rejalashtirgan edik. Zotan, u bizga shunday qilishini aytgan edi.</div>
  <div id="14"><sup><a href="https://www.kitobook.com/compare/book/44/20/14/" title="сравнение переводов, параллельные ссылки">14</a></sup> Pavlus biz bilan Assada uchrashgandan keyin, uni kemaga olib, Mitilina shahriga yo‘l oldik.</div>
  <div id="15"><sup><a href="https://www.kitobook.com/compare/book/44/20/15/" title="сравнение переводов, параллельные ссылки">15</a></sup> Biz u yerdan suzib, ertasi kuni Xios oroli yaqiniga yetib bordik. Keyingi kuni Samos oroliga, uning ertasiga Milit shahriga yetib bordik.</div>
  <div id="16"><sup><a href="https://www.kitobook.com/compare/book/44/20/16/" title="сравнение переводов, параллельные ссылки">16</a></sup> Pavlus Asiya viloyatida vaqtni yo‘qotmaslik uchun Efesni chetlab o‘tishga qaror qildi. Agar imkonini topsa, Hosil bayramidaQuddusda bo‘lishni juda istayotgan edi.</div>
  <div id="17"><sup><a href="https://www.kitobook.com/compare/book/44/20/17/" title="сравнение переводов, параллельные ссылки">17</a></sup> Pavlus Militdan Efesga xabar yuborib, imonlilar jamoatiningoqsoqollariga: “Mening huzurimga kelsangizlar”, deb iltimos qildi.</div>
  <div id="18"><sup><a href="https://www.kitobook.com/compare/book/44/20/18/" title="сравнение переводов, параллельные ссылки">18</a></sup> Oqsoqollar Pavlusning huzuriga kelganlarida, u oqsoqollarga dedi: — Men Asiya viloyatiga kelgan birinchi kunimdan boshlab sizlarning orangizda qanday yashaganimni o‘zlaringiz bilasizlar.</div>
  <div id="19"><sup><a href="https://www.kitobook.com/compare/book/44/20/19/" title="сравнение переводов, параллельные ссылки">19</a></sup> Men ko‘p ko‘z yosh to‘kib, kamtarlik bilan Rabbimiz Isoga xizmat qildim. Yahudiylarning fitnalari dastidan kelgan sinovlarni boshdan kechirdim.</div>
  <div id="20"><sup><a href="https://www.kitobook.com/compare/book/44/20/20/" title="сравнение переводов, параллельные ссылки">20</a></sup> O‘zlaringiz bilasizlar, men sizlarga biron foyda keltirishdan o‘zimni olib qochmadim. Balki uyma–uy yurib, ta’lim berdim, xalq oldida va’z qildim.</div>
  <div id="21"><sup><a href="https://www.kitobook.com/compare/book/44/20/21/" title="сравнение переводов, параллельные ссылки">21</a></sup> Men yahudiylarni ham, yunonlarni ham, tavbaga chaqirdim. Xudoga yuz buringlar, Rabbimiz Isoga imon keltiringlar, deb ularga jiddiy nasihat qildim.</div>
  <div id="22"><sup><a href="https://www.kitobook.com/compare/book/44/20/22/" title="сравнение переводов, параллельные ссылки">22</a></sup> Endi esa Muqaddas Ruhning asiri bo‘lib, Quddusga otlanyapman. U yerda menga nima bo‘lishini bilmayman.</div>
  <div id="23"><sup><a href="https://www.kitobook.com/compare/book/44/20/23/" title="сравнение переводов, параллельные ссылки">23</a></sup> Ammo meni qamoq va quvg‘inlar kutayotgani to‘g‘risida MuqaddasRuh har bir shaharda ogohlantirib kelmoqda.</div>
  <div id="24"><sup><a href="https://www.kitobook.com/compare/book/44/20/24/" title="сравнение переводов, параллельные ссылки">24</a></sup> Lekin hayotim o‘zim uchun hech narsaga arzimaydi, deb hisoblayman. Men faqat vazifamni oxiriga yetkazishni va Rabbimiz Iso menga yuklagan ishni tugatishni istayman. Bu ish Xudoning inoyati to‘g‘risidagi Xushxabarni e’lon qilishdir.</div>
  <div id="25"><sup><a href="https://www.kitobook.com/compare/book/44/20/25/" title="сравнение переводов, параллельные ссылки">25</a></sup> Men oralaringizda bo‘lib, Xudoning Shohligini va’z qildim. Endi shuni bilamanki, birontangiz ham mening yuzimni boshqa ko‘rmaysizlar.</div>
  <div id="26"><sup><a href="https://www.kitobook.com/compare/book/44/20/26/" title="сравнение переводов, параллельные ссылки">26</a></sup> Shuning uchun bugun sizlarga shuni e’lon qilaman: men birovning halokati uchun mas’ul emasman.</div>
  <div id="27"><sup><a href="https://www.kitobook.com/compare/book/44/20/27/" title="сравнение переводов, параллельные ссылки">27</a></sup> Axir, men Xudoning hamma maqsadini sizlarga bayon qilishdan bo‘yin tovlamadim.</div>
  <div id="28"><sup><a href="https://www.kitobook.com/compare/book/44/20/28/" title="сравнение переводов, параллельные ссылки">28</a></sup> O‘zlaringizni ehtiyot qilinglar, suruvni ham ehtiyot qilinglar. Chunki Muqaddas Ruh ularni sizning qaramog‘ingizga bergan. Xudoning jamoatiga cho‘pon bo‘linglar. U bu jamoatni O‘zining O‘g‘li qoni evaziga sotib olgan.</div>
  <div id="29"><sup><a href="https://www.kitobook.com/compare/book/44/20/29/" title="сравнение переводов, параллельные ссылки">29</a></sup> Bilaman, men ketganimdan keyin sizlarning orangizga yirtqich bo‘rilar keladi, ular suruvga shafqat qilmaydi.</div>
  <div id="30"><sup><a href="https://www.kitobook.com/compare/book/44/20/30/" title="сравнение переводов, параллельные ссылки">30</a></sup> Hatto o‘z oralaringizdan ba’zi odamlar chiqib, shogirdlarni ortidan ergashtirib, haqiqatni buzib gapiradilar.</div>
  <div id="31"><sup><a href="https://www.kitobook.com/compare/book/44/20/31/" title="сравнение переводов, параллельные ссылки">31</a></sup> Hushyor bo‘linglar! Mana shu uch yil davomida kechayu kunduz ko‘z yosh to‘kib, har biringizga qilgan pand– nasihatlarimni yodingizda tutinglar.</div>
  <div id="32"><sup><a href="https://www.kitobook.com/compare/book/44/20/32/" title="сравнение переводов, параллельные ссылки">32</a></sup> Endi men sizlarni Xudoga va Uning marhamati haqidagi xabar panohiga topshirdim. Bu xabar sizlarga kuch–qudrat berib, jamiki muqaddas qilinganlar orasida meros berishga qodirdir.</div>
  <div id="33"><sup><a href="https://www.kitobook.com/compare/book/44/20/33/" title="сравнение переводов, параллельные ссылки">33</a></sup> Men hech kimning kumushi yoki oltini, yo kiyimiga ko‘z olaytirmadim.</div>
  <div id="34"><sup><a href="https://www.kitobook.com/compare/book/44/20/34/" title="сравнение переводов, параллельные ссылки">34</a></sup> O‘zlaringiz bilasizlarki, o‘zimni va sheriklarimni ta’minlash uchun qo‘llarim bilan mehnat qildim.</div>
  <div id="35"><sup><a href="https://www.kitobook.com/compare/book/44/20/35/" title="сравнение переводов, параллельные ссылки">35</a></sup> Men sizlarga bu borada namuna bo‘lib, zaiflarni qanday qo‘llab–quvvatlashimiz kerakligini ko‘rsatdim. Rabbimiz Iso aytgan shu so‘zlarini eslaylik: “Olmoqdan ko‘ra bermoq ko‘proq marhamatlanadi.”</div>
  <div id="36"><sup><a href="https://www.kitobook.com/compare/book/44/20/36/" title="сравнение переводов, параллельные ссылки">36</a></sup> Pavlus gapini tugatgandan keyin, hamma bilan birga tiz cho‘kib, ibodat qildi.</div>
  <div id="37"><sup><a href="https://www.kitobook.com/compare/book/44/20/37/" title="сравнение переводов, параллельные ссылки">37</a></sup> Hammalari yig‘lab, Pavlusni bag‘rilariga bosdilar, u bilan o‘pishib xayrlashdilar.</div>
  <div id="38"><sup><a href="https://www.kitobook.com/compare/book/44/20/38/" title="сравнение переводов, параллельные ссылки">38</a></sup> Pavlus: “Endi meni hech qachon ko‘rmaysizlar”, deb aytgani uchun ular nihoyatda g‘amgin bo‘lib qoldilar. Ular Pavlusni kemagacha kuzatib bordilar.</div>
</div>