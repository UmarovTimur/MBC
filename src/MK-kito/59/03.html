<div itemprop="articleBody" class="text">
  <div id="1"><sup><a href="https://www.kitobook.com/compare/book/59/03/1/" title="сравнение переводов, параллельные ссылки">1</a></sup> Oxiri chiday olmadik. Ukamiz Timo‘tiyni oldingizga yuborishga qaror qildik. Biz Afina shahrida yolg‘iz qoldik.</div>
  <div id="2"><sup><a href="https://www.kitobook.com/compare/book/59/03/2/" title="сравнение переводов, параллельные ссылки">2</a></sup> Masih haqidagi Xushxabarni targ‘ib etishdagi Xudoning xizmatida Timo‘tiy bizning hamkorimizdir.</div>
  <div id="3"><sup><a href="https://www.kitobook.com/compare/book/59/03/3/" title="сравнение переводов, параллельные ссылки">3</a></sup> Azob–uqubatlar tufayli yo‘ldan toymasligingiz uchun Timo‘tiy sizlarni imonda mustahkamlab, dalda bersin, dedik. Qiyinchiliklarga uchrashimiz peshonamizga yozilganini o‘zingiz bilasiz–ku!</div>
  <div id="4"><sup><a href="https://www.kitobook.com/compare/book/59/03/4/" title="сравнение переводов, параллельные ссылки">4</a></sup> Axir, azob– uqubatlarga uchraymiz, deb oldingizda bo‘lganimizda sizlarni ogohlantirgandik. Mana, biz aytganimizdek bo‘ldi.</div>
  <div id="5"><sup><a href="https://www.kitobook.com/compare/book/59/03/5/" title="сравнение переводов, параллельные ссылки">5</a></sup> Shuning uchun ortiqcha chiday olmay, imoningiz haqida bilib kelsin, deb Timo‘tiyni yubordim. Shayton sizlarni vasvasaga solib, ishimizni bekor qilmagandir, deb umid qilgan edim.</div>
  <div id="6"><sup><a href="https://www.kitobook.com/compare/book/59/03/6/" title="сравнение переводов, параллельные ссылки">6</a></sup> Mana, Timo‘tiy sizlarning oldingizdan qaytib keldi. Bizga sizlarning imoningiz va sevgingiz haqida yaxshi xabar olib keldi. Biz sizlarni sog‘inganimizdek, sizlar ham bizni sog‘inib qolibsiz. Bizni yaxshi so‘zlar bilan eslar ekansiz. Timo‘tiy bularni bizga aytib berdi.</div>
  <div id="7"><sup><a href="https://www.kitobook.com/compare/book/59/03/7/" title="сравнение переводов, параллельные ссылки">7</a></sup> Shunday qilib, birodarlar, qiyinchiliklar va azob–uqubatlarda bo‘lsak ham, sizlarning imoningiz haqida eshitib, ancha tasalli topdik.</div>
  <div id="8"><sup><a href="https://www.kitobook.com/compare/book/59/03/8/" title="сравнение переводов, параллельные ссылки">8</a></sup> RabbimizIsoga bo‘lgan imoningiz qat’iy ekan, endi biz yengil nafas olib yashaymiz.</div>
  <div id="9"><sup><a href="https://www.kitobook.com/compare/book/59/03/9/" title="сравнение переводов, параллельные ссылки">9</a></sup> Sizlar tufayli biz Xudo oldida quvonchga to‘lib yuribmiz. Shunday ekan, qanday qilib Xudoga o‘z minnatdorchiligimizni bildirmay tura olamiz?!</div>
  <div id="10"><sup><a href="https://www.kitobook.com/compare/book/59/03/10/" title="сравнение переводов, параллельные ссылки">10</a></sup> Sizlar bilan yana diydor ko‘rishaylik, imoningizga imon qo‘shaylik, deb kechayu kunduz jon–jahdimiz bilan ibodat qilyapmiz.</div>
  <div id="11"><sup><a href="https://www.kitobook.com/compare/book/59/03/11/" title="сравнение переводов, параллельные ссылки">11</a></sup> Otamiz Xudoning O‘zi va Rabbimiz Iso Masih sizlarning oldingizga borishimiz uchun yo‘l ochsin.</div>
  <div id="12"><sup><a href="https://www.kitobook.com/compare/book/59/03/12/" title="сравнение переводов, параллельные ссылки">12</a></sup> Sizga bo‘lgan mehrimiz to‘lib–toshgani kabi, Rabbimiz sizlarning ham bir–biringizga va boshqa hammaga bo‘lgan mehr–muhabbatingizni to‘ldirib– toshirsin.</div>
  <div id="13"><sup><a href="https://www.kitobook.com/compare/book/59/03/13/" title="сравнение переводов, параллельные ссылки">13</a></sup> Shunda qalblaringiz sobit bo‘ladi, Rabbimiz Iso O‘z farishtalari bilan kelganda, sizlar Otamiz Xudo oldida aybsiz va pok tura olasizlar.</div>
</div>