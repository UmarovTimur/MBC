<div itemprop="articleBody" class="text">
  <div id="1"><sup><a href="https://www.kitobook.com/compare/book/01/34/1/" title="сравнение переводов, параллельные ссылки">1</a></sup> Bir kuni Yoqubning Leaxdan ko‘rgan qizi Dina shu yerlik qizlarni ko‘rishga bordi.</div>
  <div id="2"><sup><a href="https://www.kitobook.com/compare/book/01/34/2/" title="сравнение переводов, параллельные ссылки">2</a></sup> Bu yerning begi Xamo‘r bo‘lib, u Xiv urug‘idan edi. Xamo‘rning o‘g‘li Shakam qizni ko‘rib qolib, ushladi va uning nomusiga tegdi.</div>
  <div id="3"><sup><a href="https://www.kitobook.com/compare/book/01/34/3/" title="сравнение переводов, параллельные ссылки">3</a></sup> Shakam Dinani qattiq sevib qoldi, qizning sevgisini qozonishga harakat qildi.</div>
  <div id="4"><sup><a href="https://www.kitobook.com/compare/book/01/34/4/" title="сравнение переводов, параллельные ссылки">4</a></sup> Otasiga: “Shu qizni menga olib bering”, deb aytdi.</div>
  <div id="5"><sup><a href="https://www.kitobook.com/compare/book/01/34/5/" title="сравнение переводов, параллельные ссылки">5</a></sup> Yoqub qizining nomusi toptalganini eshitdi. Yoqubning o‘g‘illari esa dalada mol–qo‘ylarini boqib yurgan edilar. Ular qaytib kelgunlaricha Yoqub o‘zini bosib turdi.</div>
  <div id="6"><sup><a href="https://www.kitobook.com/compare/book/01/34/6/" title="сравнение переводов, параллельные ссылки">6</a></sup> Shakamning otasi Xamo‘r bu ish yuzasidan gaplashgani Yoqubning oldiga keldi.</div>
  <div id="7"><sup><a href="https://www.kitobook.com/compare/book/01/34/7/" title="сравнение переводов, параллельные ссылки">7</a></sup> Shu paytda Yoqubning o‘g‘illari daladan kelib qolishdi. Singillari sharmanda bo‘lganini eshitishdi–yu, qattiq g‘azablanib, tutaqib ketdilar. Shakam Yoqubning qizini bulg‘ab, Isroilda sharmandali ish qilgan edi. Bunday ish hech bo‘lmasligi kerak edi.</div>
  <div id="8"><sup><a href="https://www.kitobook.com/compare/book/01/34/8/" title="сравнение переводов, параллельные ссылки">8</a></sup> Xamo‘r ularga: — O‘g‘lim Shakamning qizingizga ishqi tushib qolibdi, iltimos, qizingizni o‘g‘limga bersangizlar, — dedi.</div>
  <div id="9"><sup><a href="https://www.kitobook.com/compare/book/01/34/9/" title="сравнение переводов, параллельные ссылки">9</a></sup> — Bir–birimiz bilan quda–andachilik qilaylik, qizlaringizni o‘g‘illarimizga olib beraylik, o‘g‘illaringizga qizlarimizni olib beringlar.</div>
  <div id="10"><sup><a href="https://www.kitobook.com/compare/book/01/34/10/" title="сравнение переводов, параллельные ссылки">10</a></sup> Shunda yurtimizda biz bilan birga yashayverasizlar, xohlagan yeringizda yashayverasizlar, bemalol savdo–sotiq qilaverasizlar, yerlarimizdan o‘zlaringizga mulk orttirasizlar.</div>
  <div id="11"><sup><a href="https://www.kitobook.com/compare/book/01/34/11/" title="сравнение переводов, параллельные ссылки">11</a></sup> Shakam ham Dinaning otasi bilan akalariga iltimos qilib, dedi: — Menga muruvvat qilinglar, Dinani menga beringlar, evaziga istagan narsalaringizni beraman.</div>
  <div id="12"><sup><a href="https://www.kitobook.com/compare/book/01/34/12/" title="сравнение переводов, параллельные ссылки">12</a></sup> Qancha qalin yoki sovg‘a talab qilasizlar — men uchun ahamiyati yo‘q, beraman. Faqat qizingizga uylansam bo‘ldi.</div>
  <div id="13"><sup><a href="https://www.kitobook.com/compare/book/01/34/13/" title="сравнение переводов, параллельные ссылки">13</a></sup> Shakam Dinani sharmanda qilgani uchun, Shakam bilan Xamo‘rni Dinaning akalari aldadilar.</div>
  <div id="14"><sup><a href="https://www.kitobook.com/compare/book/01/34/14/" title="сравнение переводов, параллельные ссылки">14</a></sup> Ular Shakam bilan Xamo‘rga dedilar: — Singlimizni qandaydir sunnatsiz odamga berolmaymiz. Agar bersak, biz isnodga qolamiz.</div>
  <div id="15"><sup><a href="https://www.kitobook.com/compare/book/01/34/15/" title="сравнение переводов, параллельные ссылки">15</a></sup> Biz faqat bir shart bilan rozi bo‘lamiz: hamma erkaklaringiz bizga o‘xshab sunnat qilinishlari kerak.</div>
  <div id="16"><sup><a href="https://www.kitobook.com/compare/book/01/34/16/" title="сравнение переводов, параллельные ссылки">16</a></sup> Shunda biz qizlarimizni sizlarga beramiz, sizlarning qizlaringizni olamiz. Sizlarning orangizda yashab, sizlar bilan bir xalq bo‘lamiz.</div>
  <div id="17"><sup><a href="https://www.kitobook.com/compare/book/01/34/17/" title="сравнение переводов, параллельные ссылки">17</a></sup> Lekin bizning shartimizga ko‘nmasdan, sunnat qilinmasalaringiz, singlimizni olib ketamiz.</div>
  <div id="18"><sup><a href="https://www.kitobook.com/compare/book/01/34/18/" title="сравнение переводов, параллельные ссылки">18</a></sup> Ularning gapiga Xamo‘r bilan Shakam bajonidil rozi bo‘lishdi.</div>
  <div id="19"><sup><a href="https://www.kitobook.com/compare/book/01/34/19/" title="сравнение переводов, параллельные ссылки">19</a></sup> Shakam Dinaga xushtor bo‘lib qolganidan, bu talabni bajarishni tezlashtirdi. U oilasida eng hurmatga sazovor odam edi.</div>
  <div id="20"><sup><a href="https://www.kitobook.com/compare/book/01/34/20/" title="сравнение переводов, параллельные ссылки">20</a></sup> Xamo‘r bilan Shakam shahar darvozasiga kelib, shaharning oqsoqollariga shunday deyishdi:</div>
  <div id="21"><sup><a href="https://www.kitobook.com/compare/book/01/34/21/" title="сравнение переводов, параллельные ссылки">21</a></sup> — U odamlar — bizning do‘stlarimiz. Ular bizning yurtimizda yashab, savdo–sotiq qilaversinlar. Yurtimiz keng, ularga ham yetadi. Shunda bir–birimiz bilan qiz olib, qiz berishamiz.</div>
  <div id="22"><sup><a href="https://www.kitobook.com/compare/book/01/34/22/" title="сравнение переводов, параллельные ссылки">22</a></sup> Ular faqat bir shart bilan bizning oramizda yashab, biz bilan bir xalq bo‘lishga rozi: oramizdagi hamma erkaklar, ular singari, sunnat bo‘lishlari kerak ekan.</div>
  <div id="23"><sup><a href="https://www.kitobook.com/compare/book/01/34/23/" title="сравнение переводов, параллельные ссылки">23</a></sup> Agar biz shunday qilsak, ularning hamma qo‘y–echkilari, mol–mulki bizniki bo‘ladi. Kelinglar, ularning aytganlariga rozi bo‘laylik, toki ular bizning oramizda yashab qolishsin.</div>
  <div id="24"><sup><a href="https://www.kitobook.com/compare/book/01/34/24/" title="сравнение переводов, параллельные ссылки">24</a></sup> Shahar darvozasiga borganlar Xamo‘r bilan uning o‘g‘li Shakamning gaplarini eshitgach, rozi bo‘ldilar. Butun shahar erkaklari sunnat qilindilar.</div>
  <div id="25"><sup><a href="https://www.kitobook.com/compare/book/01/34/25/" title="сравнение переводов, параллельные ссылки">25</a></sup> Oradan uch kun o‘tdi. Shaharning hamma erkaklari sunnat qilinganlari uchun hali ham og‘rib yotgan edilar. Yoqubning ikki o‘g‘li — Dinaning akalari Shimo‘n bilan Levi qilichlarini oldilar va bamaylixotir shaharga kirdilar. Shahardagi hamma erkakni o‘ldirdilar.</div>
  <div id="26"><sup><a href="https://www.kitobook.com/compare/book/01/34/26/" title="сравнение переводов, параллельные ссылки">26</a></sup> Xamo‘r bilan uning o‘g‘li Shakamni ham o‘ldirib, Shakamning uyidan Dinani olib ketdilar.</div>
  <div id="27"><sup><a href="https://www.kitobook.com/compare/book/01/34/27/" title="сравнение переводов, параллельные ссылки">27</a></sup> Yoqubning qolgan o‘g‘illari, singlimizni sharmanda qilganlari uchun qasos olamiz, deb jasadlarni talab, shaharni talon–taroj qildilar.</div>
  <div id="28"><sup><a href="https://www.kitobook.com/compare/book/01/34/28/" title="сравнение переводов, параллельные ссылки">28</a></sup> Ular shahardagi va dalalardagi jamiki qo‘y–echkilarni, mol podalarini, eshaklarni olib ketdilar.</div>
  <div id="29"><sup><a href="https://www.kitobook.com/compare/book/01/34/29/" title="сравнение переводов, параллельные ссылки">29</a></sup> Shahar xalqining hamma boyliklarini, uylaridagi hamma narsasini o‘lja qilib, bolalarini va ayollarini asir qilib olib ketdilar.</div>
  <div id="30"><sup><a href="https://www.kitobook.com/compare/book/01/34/30/" title="сравнение переводов, параллельные ссылки">30</a></sup> Shunda Yoqub Shimo‘n bilan Leviga dedi: — Sizlar boshimga balo keltirdingiz. Endi bu yurtdagi Kan’on va Pariz xalqlari, qolaversa, hamma meni yomon ko‘radi. Biz ozchilik bo‘lsak, axir. Ular birgalashib hujum qilib qolgudek bo‘lsa, hammamiz qirilib ketamiz–ku!</div>
  <div id="31"><sup><a href="https://www.kitobook.com/compare/book/01/34/31/" title="сравнение переводов, параллельные ссылки">31</a></sup> Shunda o‘g‘illar: — Singlimizga fohishaday muomala qilishiga yo‘l qo‘ymaymiz! — deb e’tiroz bildirdilar.</div>
</div>