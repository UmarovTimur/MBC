<div itemprop="articleBody" class="text">
  <div id="1"><sup><a href="https://www.kitobook.com/compare/book/01/07/1/" title="сравнение переводов, параллельные ссылки">1</a></sup> Nihoyat, vaqti kelib, Egamiz Nuhga aytdi: “Sen butun oila a’zolaring bilan kema ichiga kir. Yer yuzidagi xalqlar orasida Mening oldimda solih bo‘lib yurganlardan faqat seni topdim, xolos.</div>
  <div id="2"><sup><a href="https://www.kitobook.com/compare/book/01/07/2/" title="сравнение переводов, параллельные ссылки">2</a></sup> O‘zing bilan halol hayvonlarning urg‘ochi va erkagidan yetti juft, harom hayvonlarning urg‘ochi va erkagidan esa bir juft ol.</div>
  <div id="3"><sup><a href="https://www.kitobook.com/compare/book/01/07/3/" title="сравнение переводов, параллельные ссылки">3</a></sup> Qushlarning har bir turidan — erkagi va urg‘ochisidan ham yetti juft tanlab ol, toki butun yer yuzida bu jonzotlarning turlari saqlanib qolsin.</div>
  <div id="4"><sup><a href="https://www.kitobook.com/compare/book/01/07/4/" title="сравнение переводов, параллельные ссылки">4</a></sup> Yetti kundan keyin, men yer yuziga qirq kechayu qirq kunduz davomida yomg‘ir yog‘diraman. O‘zim yaratgan har bir tirik narsani yer yuzidan yo‘q qilaman.”</div>
  <div id="5"><sup><a href="https://www.kitobook.com/compare/book/01/07/5/" title="сравнение переводов, параллельные ссылки">5</a></sup> Nuh hammasini Xudo amr etganday qildi.</div>
  <div id="6"><sup><a href="https://www.kitobook.com/compare/book/01/07/6/" title="сравнение переводов, параллельные ссылки">6</a></sup> Yer yuzini to‘fon bosganda, Nuh 600 yoshda edi.</div>
  <div id="7"><sup><a href="https://www.kitobook.com/compare/book/01/07/7/" title="сравнение переводов, параллельные ссылки">7</a></sup> Nuh bilan birga o‘g‘illari, xotini, kelinlari to‘fondan omon qolish uchun kemaning ichiga kirdilar.</div>
  <div id="8"><sup><a href="https://www.kitobook.com/compare/book/01/07/8/" title="сравнение переводов, параллельные ссылки">8</a></sup> Halol va harom hayvonlardan, qushlardan, yerda sudralib yuruvchi jonivorlardan, hasharotlardan har biri</div>
  <div id="9"><sup><a href="https://www.kitobook.com/compare/book/01/07/9/" title="сравнение переводов, параллельные ссылки">9</a></sup> — erkak va urg‘ochisi juft–juft bo‘lib Nuh bilan birga kemaga kirdi. Zotan, Xudo Nuhga shunday amr qilgan edi.</div>
  <div id="10"><sup><a href="https://www.kitobook.com/compare/book/01/07/10/" title="сравнение переводов, параллельные ссылки">10</a></sup> Yetti kundan keyin yer yuzini to‘fon bosa boshladi.</div>
  <div id="11"><sup><a href="https://www.kitobook.com/compare/book/01/07/11/" title="сравнение переводов, параллельные ссылки">11</a></sup> Nuh 600 yoshga kirganda, ikkinchi oyning o‘n yettinchi kuni yer ostidagi buloqlar otilib chiqdi, osmonning qopqalari ochildi.</div>
  <div id="12"><sup><a href="https://www.kitobook.com/compare/book/01/07/12/" title="сравнение переводов, параллельные ссылки">12</a></sup> -</div>
  <div id="13"><sup><a href="https://www.kitobook.com/compare/book/01/07/13/" title="сравнение переводов, параллельные ссылки">13</a></sup> Ayni o‘sha kuni Nuh bilan birga uning o‘g‘illari Som, Xom va Yofas, xotini va uchala kelini kema ichiga kirdilar. Qirq kechayu qirq kunduz tinmay yomg‘ir yog‘di.</div>
  <div id="14"><sup><a href="https://www.kitobook.com/compare/book/01/07/14/" title="сравнение переводов, параллельные ссылки">14</a></sup> Ular bilan birga yovvoyi hayvonlardan, chorvadan, yerda sudralib yuruvchi hamma jonivor va hasharotlardan, qushlardan — hammasining har bir turidan kemaga kirdi.</div>
  <div id="15"><sup><a href="https://www.kitobook.com/compare/book/01/07/15/" title="сравнение переводов, параллельные ссылки">15</a></sup> Bu tirik jonzotlar ikkita–ikkitadan bo‘lib Nuh bilan birga kemaga kirdi.</div>
  <div id="16"><sup><a href="https://www.kitobook.com/compare/book/01/07/16/" title="сравнение переводов, параллельные ссылки">16</a></sup> Xudo Nuhga amr qilganday, hamma jonivorlarning erkak va urg‘ochisi kemaga kirib bo‘lgach, Egamiz Nuhning orqasidan eshikni yopdi.</div>
  <div id="17"><sup><a href="https://www.kitobook.com/compare/book/01/07/17/" title="сравнение переводов, параллельные ссылки">17</a></sup> Yer yuzida qirq kun davomida to‘fon bo‘lib, suv yerni ko‘mdi, kemani yerdan yuqori ko‘tardi.</div>
  <div id="18"><sup><a href="https://www.kitobook.com/compare/book/01/07/18/" title="сравнение переводов, параллельные ссылки">18</a></sup> Suv yer ustida tobora ko‘payib borar, kema suv yuzida suzardi.</div>
  <div id="19"><sup><a href="https://www.kitobook.com/compare/book/01/07/19/" title="сравнение переводов, параллельные ссылки">19</a></sup> Suv yer yuzida shunchalik to‘lib– toshdiki, baland tog‘lar ham ko‘milib ketdi.</div>
  <div id="20"><sup><a href="https://www.kitobook.com/compare/book/01/07/20/" title="сравнение переводов, параллельные ссылки">20</a></sup> Suv tog‘lardan o‘n besh tirsak balandlikka ko‘tarildi.</div>
  <div id="21"><sup><a href="https://www.kitobook.com/compare/book/01/07/21/" title="сравнение переводов, параллельные ссылки">21</a></sup> Yer yuzida yurgan jamiki jonzot — qushlar, chorva, yovvoyi hayvonlar, uymalashib yurgan jonivorlar, inson zoti nobud bo‘ldi.</div>
  <div id="22"><sup><a href="https://www.kitobook.com/compare/book/01/07/22/" title="сравнение переводов, параллельные ссылки">22</a></sup> Quruq yer ustida yashab turgan hamma tirik jonzot nobud bo‘ldi.</div>
  <div id="23"><sup><a href="https://www.kitobook.com/compare/book/01/07/23/" title="сравнение переводов, параллельные ссылки">23</a></sup> Yer yuzidagi har qanday jonzotni — insonlarni, hayvonlarni, sudralib yuruvchi jonivorlarni, hasharotlarni, qushlarni Xudo yo‘q qilib yubordi, hammasi yer yuzidan qirilib ketdi. Faqat Nuh va u bilan birga kemada bo‘lganlargina tirik qoldilar, xolos.</div>
  <div id="24"><sup><a href="https://www.kitobook.com/compare/book/01/07/24/" title="сравнение переводов, параллельные ссылки">24</a></sup> Suv 150 kun davomida yer yuzini qoplab turdi.</div>
</div>