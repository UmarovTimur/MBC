<div itemprop="articleBody" class="text">
  <div id="1"><sup><a href="https://www.kitobook.com/compare/book/01/25/1/" title="сравнение переводов, параллельные ссылки">1</a></sup> Ibrohim boshqa ayolga uylandi. U ayolning ismi Xaturo edi.</div>
  <div id="2"><sup><a href="https://www.kitobook.com/compare/book/01/25/2/" title="сравнение переводов, параллельные ссылки">2</a></sup> U Ibrohimga bir necha o‘g‘il tug‘ib berdi. O‘g‘illarning ismi Zimron, Yoxshon, Midon, Midiyon, Yishboq va Shuvax edi.</div>
  <div id="3"><sup><a href="https://www.kitobook.com/compare/book/01/25/3/" title="сравнение переводов, параллельные ссылки">3</a></sup> Yoxshonning Shava va Dedon degan o‘g‘illari bor edi. Dedonning nasli Ashur, Latush va Lum xalqlari edi.</div>
  <div id="4"><sup><a href="https://www.kitobook.com/compare/book/01/25/4/" title="сравнение переводов, параллельные ссылки">4</a></sup> Midiyonning o‘g‘illari Efax, Ifar, Xano‘x, Avido va Eldax edilar. Xaturodan bino bo‘lgan o‘g‘illari mana shular edilar.</div>
  <div id="5"><sup><a href="https://www.kitobook.com/compare/book/01/25/5/" title="сравнение переводов, параллельные ссылки">5</a></sup> Ibrohim butun mol– mulkini o‘g‘li Is’hoqqa berdi.</div>
  <div id="6"><sup><a href="https://www.kitobook.com/compare/book/01/25/6/" title="сравнение переводов, параллельные ссылки">6</a></sup> Ibrohim hayot ekan, cho‘rilaridan ko‘rgan o‘g‘illariga hadyalar berdi va o‘sha o‘g‘illarini Is’hoqning oldidan nariga — sharq tomondagi yurtga jo‘natdi.</div>
  <div id="7"><sup><a href="https://www.kitobook.com/compare/book/01/25/7/" title="сравнение переводов, параллельные ссылки">7</a></sup> Ibrohim 175 yil yashab,</div>
  <div id="8"><sup><a href="https://www.kitobook.com/compare/book/01/25/8/" title="сравнение переводов, параллельные ссылки">8</a></sup> nuroniy yoshda, keksayib, olamdan o‘tdi.</div>
  <div id="9"><sup><a href="https://www.kitobook.com/compare/book/01/25/9/" title="сравнение переводов, параллельные ссылки">9</a></sup> O‘g‘illari Is’hoq bilan Ismoil uni Mamre sharqidagi Maxpala dalasining chetida joylashgan g‘orga dafn qildilar. Bu dala ilgari Xet xalqidan bo‘lgan Zo‘xar o‘g‘li Efro‘nniki edi.</div>
  <div id="10"><sup><a href="https://www.kitobook.com/compare/book/01/25/10/" title="сравнение переводов, параллельные ссылки">10</a></sup> Bu dalani Ibrohim Xet xalqidan sotib olgan edi. Ibrohim bu g‘orda xotini Soraning yoniga dafn qilindi.</div>
  <div id="11"><sup><a href="https://www.kitobook.com/compare/book/01/25/11/" title="сравнение переводов, параллельные ссылки">11</a></sup> Ibrohim vafot etgandan keyin, Xudo uning o‘g‘li Is’hoqqa baraka berdi. Is’hoq Ber–Laxay–Ruy qudug‘i yonida istiqomat qilardi.</div>
  <div id="12"><sup><a href="https://www.kitobook.com/compare/book/01/25/12/" title="сравнение переводов, параллельные ссылки">12</a></sup> Soraning Misrlik cho‘risi Hojar Ibrohimga tug‘ib bergan Ismoilning nasl–nasabi tarixi quyidagichadir:</div>
  <div id="13"><sup><a href="https://www.kitobook.com/compare/book/01/25/13/" title="сравнение переводов, параллельные ссылки">13</a></sup> Tug‘ilish tartibiga ko‘ra, Ismoil o‘g‘illarining ismlari quyidagicha: to‘ng‘ich o‘g‘li — Navayot, keyingilari Kedar, Adbal, Mivsom,</div>
  <div id="14"><sup><a href="https://www.kitobook.com/compare/book/01/25/14/" title="сравнение переводов, параллельные ссылки">14</a></sup> Mishmo, Dumax, Masso,</div>
  <div id="15"><sup><a href="https://www.kitobook.com/compare/book/01/25/15/" title="сравнение переводов, параллельные ссылки">15</a></sup> Hadad, Temo, Yatur, Nofish va Kedemax.</div>
  <div id="16"><sup><a href="https://www.kitobook.com/compare/book/01/25/16/" title="сравнение переводов, параллельные ссылки">16</a></sup> Ismoilning bu o‘n ikki o‘g‘li o‘n ikki qabilaning yo‘lboshchisi bo‘ldilar. O‘sha qabilalar chodir qurib joylashgan yerlarga ularning ismlari berildi.</div>
  <div id="17"><sup><a href="https://www.kitobook.com/compare/book/01/25/17/" title="сравнение переводов, параллельные ссылки">17</a></sup> Ismoil 137 yoshida olamdan o‘tdi.</div>
  <div id="18"><sup><a href="https://www.kitobook.com/compare/book/01/25/18/" title="сравнение переводов, параллельные ссылки">18</a></sup> Ismoilning nasli Ossuriyaga ketaverishda — Misrning sharqidagi Xavila bilan Shur orasida o‘rnashdi. Qarindoshlariga dushman bo‘lib yashardilar.</div>
  <div id="19"><sup><a href="https://www.kitobook.com/compare/book/01/25/19/" title="сравнение переводов, параллельные ссылки">19</a></sup> Ibrohim o‘g‘li Is’hoqning xonadoni tarixi quyidagichadir. Ibrohim Is’hoqning otasi edi.</div>
  <div id="20"><sup><a href="https://www.kitobook.com/compare/book/01/25/20/" title="сравнение переводов, параллельные ссылки">20</a></sup> Is’hoq Rivqoga uylanganda qirq yoshda edi. Rivqo Batuvalning qizi bo‘lib, akasi Lobon edi. Batuval Oramlik bo‘lib, Paddon–Oramdan edi.</div>
  <div id="21"><sup><a href="https://www.kitobook.com/compare/book/01/25/21/" title="сравнение переводов, параллельные ссылки">21</a></sup> Rivqoning bolasi bo‘lmadi. Is’hoq xotini uchun Egamizga iltijo qildi. Egamiz uning iltijolarini eshitdi. Rivqo homilador bo‘ldi.</div>
  <div id="22"><sup><a href="https://www.kitobook.com/compare/book/01/25/22/" title="сравнение переводов, параллельные ссылки">22</a></sup> Rivqoning qornidagi bolalari bir–biri bilan urishardilar. Rivqo: “Agar shunaqa bo‘lsa, homilador bo‘lishimning nima foydasi bor?!” deb bu haqda Egamizdan so‘radi.</div>
  <div id="23"><sup><a href="https://www.kitobook.com/compare/book/01/25/23/" title="сравнение переводов, параллельные ссылки">23</a></sup> Egamiz Rivqoga shunday dedi: “Sening qorningda ikkita xalq bor, Sendan tug‘ilganlar ikki xalqqa bo‘linar. Biri ikkinchisidan kuchli chiqajak, Kattasi kichigiga xizmat qilajak.”</div>
  <div id="24"><sup><a href="https://www.kitobook.com/compare/book/01/25/24/" title="сравнение переводов, параллельные ссылки">24</a></sup> Rivqoning oy–kuni yaqinlashib, egizak tug‘di.</div>
  <div id="25"><sup><a href="https://www.kitobook.com/compare/book/01/25/25/" title="сравнение переводов, параллельные ссылки">25</a></sup> To‘ng‘ichi tug‘ilganda, qip–qizil ekan. Uning tanasi jun matoga o‘xshardi. Shuning uchun uning ismini Esov qo‘ydilar.</div>
  <div id="26"><sup><a href="https://www.kitobook.com/compare/book/01/25/26/" title="сравнение переводов, параллельные ссылки">26</a></sup> Ukasi esa Esovning tovonini ushlab tug‘ildi, shuning uchun uning ismini Yoqub qo‘ydilar. Egizaklar tug‘ilganda, Is’hoq oltmish yoshda edi.</div>
  <div id="27"><sup><a href="https://www.kitobook.com/compare/book/01/25/27/" title="сравнение переводов, параллельные ссылки">27</a></sup> Bolalar ulg‘aydilar. Esov — dala–dashtni yaxshi ko‘radigan mohir ovchi, Yoqub esa uyda o‘tirishni yoqtiradigan, beozor odam bo‘ldi.</div>
  <div id="28"><sup><a href="https://www.kitobook.com/compare/book/01/25/28/" title="сравнение переводов, параллельные ссылки">28</a></sup> Esov ovlab kelgan hayvonlarning go‘shtini Is’hoq tanovul qilib, lazzat olar, shuning uchun u Esovni yaxshi ko‘rardi. Rivqo esa Yoqubni yaxshi ko‘rardi.</div>
  <div id="29"><sup><a href="https://www.kitobook.com/compare/book/01/25/29/" title="сравнение переводов, параллельные ссылки">29</a></sup> Bir kuni Yoqub yasmiq shovla pishirayotgan edi, Esov ochqaganidan sulayib daladan kelib qoldi.</div>
  <div id="30"><sup><a href="https://www.kitobook.com/compare/book/01/25/30/" title="сравнение переводов, параллельные ссылки">30</a></sup> Esov Yoqubga: — Menga ana shu qizil ovqatingdan bergin, o‘lguday qornim ochdi, — dedi. (Shuning uchun u Edom degan ism ham olgan.)</div>
  <div id="31"><sup><a href="https://www.kitobook.com/compare/book/01/25/31/" title="сравнение переводов, параллельные ссылки">31</a></sup> — Bo‘pti, — dedi Yoqub, — lekin buning evaziga menga to‘ng‘ichlik huquqingni sot.</div>
  <div id="32"><sup><a href="https://www.kitobook.com/compare/book/01/25/32/" title="сравнение переводов, параллельные ссылки">32</a></sup> — E, to‘ng‘ichlik huquqimdan menga nima foyda, qornim ochganidan o‘lay deb turibman, — dedi Esov.</div>
  <div id="33"><sup><a href="https://www.kitobook.com/compare/book/01/25/33/" title="сравнение переводов, параллельные ссылки">33</a></sup> — Oldin menga qasam ich, — dedi Yoqub. Esov Yoqubga qasam ichdi. Shunday qilib, u to‘ng‘ichlik huquqini Yoqubga sotdi.</div>
  <div id="34"><sup><a href="https://www.kitobook.com/compare/book/01/25/34/" title="сравнение переводов, параллельные ссылки">34</a></sup> Shundan keyin Yoqub Esovga non bilan yasmiq shavla berdi. Esov yeb–ichib, o‘rnidan turdi–da, o‘z ishlari bilan chiqib ketdi. Shunday qilib, Esov o‘zining to‘ng‘ichlik huquqini mensimadi.</div>
</div>