<div itemprop="articleBody" class="text">
  <div id="1"><sup><a href="https://www.kitobook.com/compare/book/01/21/1/" title="сравнение переводов, параллельные ссылки">1</a></sup> Egamiz bergan va’dasi bo‘yicha Soraga marhamat qildi.</div>
  <div id="2"><sup><a href="https://www.kitobook.com/compare/book/01/21/2/" title="сравнение переводов, параллельные ссылки">2</a></sup> Sora homilador bo‘lib, Ibrohimga qarigan chog‘ida o‘g‘il tug‘ib berdi. Bularning hammasi Xudo aytgan vaqtda yuz berdi.</div>
  <div id="3"><sup><a href="https://www.kitobook.com/compare/book/01/21/3/" title="сравнение переводов, параллельные ссылки">3</a></sup> Ibrohim o‘g‘liga Is’hoq, deb ism qo‘ydi.</div>
  <div id="4"><sup><a href="https://www.kitobook.com/compare/book/01/21/4/" title="сравнение переводов, параллельные ссылки">4</a></sup> Xudo amr qilganday, Is’hoq sakkiz kunlik bo‘lganda, Ibrohim uni sunnat qildi.</div>
  <div id="5"><sup><a href="https://www.kitobook.com/compare/book/01/21/5/" title="сравнение переводов, параллельные ссылки">5</a></sup> Is’hoq tug‘ilganda, Ibrohim yuz yoshda edi.</div>
  <div id="6"><sup><a href="https://www.kitobook.com/compare/book/01/21/6/" title="сравнение переводов, параллельные ссылки">6</a></sup> Sora dedi: “Xudo menga shodlik va kulgi ato qildi, bu haqda eshitgan har kim men bilan birga kuladi.</div>
  <div id="7"><sup><a href="https://www.kitobook.com/compare/book/01/21/7/" title="сравнение переводов, параллельные ссылки">7</a></sup> Kim ham, Sora chaqaloqni emizadi, deb Ibrohimga aytar edi?! Axir, Ibrohimga qarigan chog‘ida o‘g‘il tug‘ib berdim– ku.”</div>
  <div id="8"><sup><a href="https://www.kitobook.com/compare/book/01/21/8/" title="сравнение переводов, параллельные ссылки">8</a></sup> Vaqt o‘tib, Is’hoq katta bo‘lib qolgach, Sora uni ko‘krakdan chiqardi. Bu baxtli kunni nishonlab, Ibrohim katta ziyofat berdi.</div>
  <div id="9"><sup><a href="https://www.kitobook.com/compare/book/01/21/9/" title="сравнение переводов, параллельные ссылки">9</a></sup> Misrlik Hojarning Ibrohimga tug‘ib bergan o‘g‘li Ismoil Is’hoqni masxara qilayotganini Sora ko‘rib qoldi.</div>
  <div id="10"><sup><a href="https://www.kitobook.com/compare/book/01/21/10/" title="сравнение переводов, параллельные ссылки">10</a></sup> Sora Ibrohimga: — Bu cho‘rini o‘g‘li bilan birga haydab yuboring! — deb talab qildi. — Cho‘rining o‘g‘li mening o‘g‘lim bilan merosxo‘r bo‘lmasin.</div>
  <div id="11"><sup><a href="https://www.kitobook.com/compare/book/01/21/11/" title="сравнение переводов, параллельные ссылки">11</a></sup> Bu gapdan Ibrohim juda xafa bo‘ldi, axir, Ismoil ham uning o‘g‘li edi–da.</div>
  <div id="12"><sup><a href="https://www.kitobook.com/compare/book/01/21/12/" title="сравнение переводов, параллельные ссылки">12</a></sup> Lekin Xudo Ibrohimga dedi: — Bola va cho‘ri xotining uchun tashvish tortma. Soraning aytganlarini qil. Chunki Men senga va’da qilgan nasling Is’hoq orqali kelib chiqadi.</div>
  <div id="13"><sup><a href="https://www.kitobook.com/compare/book/01/21/13/" title="сравнение переводов, параллельные ссылки">13</a></sup> Cho‘ri xotiningning bolasi sening ham o‘g‘ling bo‘lgani uchun, Men unga ham farzandlar ato etib, undan xalqlar yarataman.</div>
  <div id="14"><sup><a href="https://www.kitobook.com/compare/book/01/21/14/" title="сравнение переводов, параллельные ссылки">14</a></sup> Ibrohim ertasiga saharda turdi. Bir oz yegulik va bir mesh suv olib, Hojarning yelkasiga yukladi– da, o‘g‘li bilan birga jo‘natib yubordi. Hojar Bersheva atroflarida cho‘lda bemaqsad izg‘ib yurdi.</div>
  <div id="15"><sup><a href="https://www.kitobook.com/compare/book/01/21/15/" title="сравнение переводов, параллельные ссылки">15</a></sup> Meshdagi suv tamom bo‘lgach, Hojar bolasini bir butaning tagida qoldirdi.</div>
  <div id="16"><sup><a href="https://www.kitobook.com/compare/book/01/21/16/" title="сравнение переводов, параллельные ссылки">16</a></sup> So‘ngra: “Bolamning o‘lishini ko‘rmayin”, deb bolasidan bir o‘q otimi nariga borib o‘tirdi. Hojar o‘sha yerda o‘tirib, yig‘lab, faryod qila boshladi.</div>
  <div id="17"><sup><a href="https://www.kitobook.com/compare/book/01/21/17/" title="сравнение переводов, параллельные ссылки">17</a></sup> Xudo bolaning yig‘isini eshitdi. Xudoning farishtasi osmondan Hojarni chaqirib, unga dedi: — Nimaga g‘am chekyapsan, Hojar? Qo‘rqma, sen bolani qoldirib ketgan joydan Xudo uning yig‘isini eshitdi.</div>
  <div id="18"><sup><a href="https://www.kitobook.com/compare/book/01/21/18/" title="сравнение переводов, параллельные ссылки">18</a></sup> Qani, bolani turgiz, uning qo‘lidan ushla. Men uning naslidan buyuk xalq yarataman.</div>
  <div id="19"><sup><a href="https://www.kitobook.com/compare/book/01/21/19/" title="сравнение переводов, параллельные ссылки">19</a></sup> Xudo Hojarning ko‘zini ochib yuborgan edi, u bir quduqni ko‘rdi. Borib, meshni suvga to‘ldirib keldi–da, bolasiga ichirdi.</div>
  <div id="20"><sup><a href="https://www.kitobook.com/compare/book/01/21/20/" title="сравнение переводов, параллельные ссылки">20</a></sup> Xudo doimo bola bilan birga bo‘ldi. Bola Poron cho‘lida o‘sib–ulg‘aydi. U mohir kamonkash bo‘ldi.</div>
  <div id="21"><sup><a href="https://www.kitobook.com/compare/book/01/21/21/" title="сравнение переводов, параллельные ссылки">21</a></sup> Onasi uni Misr yurtidan bir qizga uylantirdi.</div>
  <div id="22"><sup><a href="https://www.kitobook.com/compare/book/01/21/22/" title="сравнение переводов, параллельные ссылки">22</a></sup> Bir kuni Abumalek lashkarboshisi Pixol bilan birga Ibrohimning oldiga bordi va unga dedi: — Sen har qanday ishni qilganingda ham Xudo sen bilan birga.</div>
  <div id="23"><sup><a href="https://www.kitobook.com/compare/book/01/21/23/" title="сравнение переводов, параллельные ссылки">23</a></sup> Endi Xudoning nomini o‘rtaga qo‘yib, seni, bolalaringni, naslingni aldamayman, deb qasam ich. Men senga sodiqligimni ko‘rsatdim. Shuning uchun hozir, senga va men istiqomat qilib turgan shu yurtingga sodiq bo‘laman, deb qasam ich.</div>
  <div id="24"><sup><a href="https://www.kitobook.com/compare/book/01/21/24/" title="сравнение переводов, параллельные ссылки">24</a></sup> — Qasam ichaman, — dedi Ibrohim.</div>
  <div id="25"><sup><a href="https://www.kitobook.com/compare/book/01/21/25/" title="сравнение переводов, параллельные ссылки">25</a></sup> Shunda Ibrohim Abumalekka: “Xizmatkorlaring zo‘rlik bilan mening qudug‘imni tortib olishdi”, deb shikoyat qilib qoldi.</div>
  <div id="26"><sup><a href="https://www.kitobook.com/compare/book/01/21/26/" title="сравнение переводов, параллельные ссылки">26</a></sup> — Bu haqda birinchi marta eshityapman, — dedi Abumalek. — Sen menga bu haqda aytmagan eding. Bu ishni kim qilganini bilmayman.</div>
  <div id="27"><sup><a href="https://www.kitobook.com/compare/book/01/21/27/" title="сравнение переводов, параллельные ссылки">27</a></sup> Shunday qilib, Ibrohim Abumalekka mol– qo‘ylar berdi va ikkalasi ahd qildilar.</div>
  <div id="28"><sup><a href="https://www.kitobook.com/compare/book/01/21/28/" title="сравнение переводов, параллельные ссылки">28</a></sup> Ibrohim yettita urg‘ochi qo‘zini suruvdan ajratib oldi.</div>
  <div id="29"><sup><a href="https://www.kitobook.com/compare/book/01/21/29/" title="сравнение переводов, параллельные ссылки">29</a></sup> Abumalek Ibrohimdan: — Sen yettita urg‘ochi qo‘zini ajratib olding, buning ma’nosi nima? — deb so‘radi.</div>
  <div id="30"><sup><a href="https://www.kitobook.com/compare/book/01/21/30/" title="сравнение переводов, параллельные ссылки">30</a></sup> Ibrohim shunday javob berdi: — Mana shu yettita urg‘ochi qo‘zini sen qo‘limdan olishing kerak, toki bu quduqni o‘zim qaziganimni bular isbotlaydi.</div>
  <div id="31"><sup><a href="https://www.kitobook.com/compare/book/01/21/31/" title="сравнение переводов, параллельные ссылки">31</a></sup> Shunday qilib, ikkovlari qasamyod qilishdi. Shuning uchun bu joy hozirgacha Bersheva, deb yuritiladi.</div>
  <div id="32"><sup><a href="https://www.kitobook.com/compare/book/01/21/32/" title="сравнение переводов, параллельные ссылки">32</a></sup> Ular ahd qilganlaridan keyin, Abumalek o‘z lashkarboshisi Pixol bilan Filistlar yeriga qaytib ketdi.</div>
  <div id="33"><sup><a href="https://www.kitobook.com/compare/book/01/21/33/" title="сравнение переводов, параллельные ссылки">33</a></sup> Ibrohim Bershevada tamarisk daraxti o‘tqazdi va u yerda abadiy Xudo — Egamizga sajda qildi.</div>
  <div id="34"><sup><a href="https://www.kitobook.com/compare/book/01/21/34/" title="сравнение переводов, параллельные ссылки">34</a></sup> Ibrohim Filistlar yerida ancha vaqt turib qoldi.</div>
</div>