<div itemprop="articleBody" class="text">
  <div id="1"><sup><a href="https://www.kitobook.com/compare/book/01/13/1/" title="сравнение переводов, параллельные ссылки">1</a></sup> Shunday qilib, Ibrom xotinini, jiyani Lutni va bor mol–mulkini olib, Misrdan chiqdi va shimolga — Nagav cho‘liga yo‘l oldi.</div>
  <div id="2"><sup><a href="https://www.kitobook.com/compare/book/01/13/2/" title="сравнение переводов, параллельные ссылки">2</a></sup> Ibrom endi juda boyib ketgan, mol–qo‘ylari, kumushu oltini ko‘p edi.</div>
  <div id="3"><sup><a href="https://www.kitobook.com/compare/book/01/13/3/" title="сравнение переводов, параллельные ссылки">3</a></sup> U Nagav cho‘lidan Baytilga borgunicha bir joydan ikkinchi joyga ko‘chib yurdi. Nihoyat, Baytil bilan Ay oralig‘iga yetib keldi. U oldin ham shu yerda chodir tikib,</div>
  <div id="4"><sup><a href="https://www.kitobook.com/compare/book/01/13/4/" title="сравнение переводов, параллельные ссылки">4</a></sup> qurbongoh qurgan edi. Ibrom o‘sha yerda yana Egamizga sajda qildi.</div>
  <div id="5"><sup><a href="https://www.kitobook.com/compare/book/01/13/5/" title="сравнение переводов, параллельные ссылки">5</a></sup> Ibrom bilan birga ketayotgan Lut ham juda boy bo‘lib, mol– qo‘ylari, ko‘plab chodirlari bor edi.</div>
  <div id="6"><sup><a href="https://www.kitobook.com/compare/book/01/13/6/" title="сравнение переводов, параллельные ссылки">6</a></sup> Ikkovlari chorvasi bilan bir joyda yashashlari uchun yer torlik qilib qoldi.</div>
  <div id="7"><sup><a href="https://www.kitobook.com/compare/book/01/13/7/" title="сравнение переводов, параллельные ссылки">7</a></sup> Qolaversa, Ibromning cho‘ponlari bilan Lutning cho‘ponlari o‘rtasida janjal chiqib qoldi. Bu paytda o‘sha yurtda Kan’on va Pariz xalqlari yashardilar.</div>
  <div id="8"><sup><a href="https://www.kitobook.com/compare/book/01/13/8/" title="сравнение переводов, параллельные ссылки">8</a></sup> Shunda Ibrom Lutga dedi: — Mening cho‘ponlarim bilan sening cho‘ponlaring o‘rtasida janjal bo‘lmasligi kerak. Axir, biz yaqin qarindoshlarmiz.</div>
  <div id="9"><sup><a href="https://www.kitobook.com/compare/book/01/13/9/" title="сравнение переводов, параллельные ссылки">9</a></sup> Nima qilishimiz lozimligini men senga aytay. Sen mana shu yerdan yaxshi joyini keragicha tanlab ol, keyin bir– birimizdan ajralaylik. Agar sen chap tomonga ketsang, men o‘ng tomonga ketaman, agar sen o‘ng tomonga ketsang, men chap tomonga ketaman.</div>
  <div id="10"><sup><a href="https://www.kitobook.com/compare/book/01/13/10/" title="сравнение переводов, параллельные ссылки">10</a></sup> Lut Zo‘var tomondagi Iordan vodiysining serhosil tekisliklariga qaradi. Hammayoq sersuv, go‘yo Egamiz yaratgan boqqa va Misrning ajoyib yerlariga o‘xshardi. Egamiz Sado‘m va G‘amo‘ra shaharlarini vayron qilmasdan oldin vodiy shunaqa edi.</div>
  <div id="11"><sup><a href="https://www.kitobook.com/compare/book/01/13/11/" title="сравнение переводов, параллельные ссылки">11</a></sup> Shunday qilib, Lut Iordan tekisliklarini tanladi va sharq tomonga ketdi. Shu tariqa Ibrom bilan Lut bir–biridan ayrildilar.</div>
  <div id="12"><sup><a href="https://www.kitobook.com/compare/book/01/13/12/" title="сравнение переводов, параллельные ссылки">12</a></sup> Ibrom Kan’on yurtida o‘rnashdi, Lut esa Iordan tekisliklaridagi shaharlar orasiga o‘rnashib, chodirlarini Sado‘m yoniga ko‘chirdi.</div>
  <div id="13"><sup><a href="https://www.kitobook.com/compare/book/01/13/13/" title="сравнение переводов, параллельные ссылки">13</a></sup> Sado‘m aholisi qabihlik qilishar, Egamiz oldida qattiq gunohkor edilar.</div>
  <div id="14"><sup><a href="https://www.kitobook.com/compare/book/01/13/14/" title="сравнение переводов, параллельные ссылки">14</a></sup> Lut Ibromdan ayrilib ketgandan keyin, Egamiz Ibromga dedi: — Mana shu turgan joyingdan shimolga, janubga, sharqqa va g‘arbga qara.</div>
  <div id="15"><sup><a href="https://www.kitobook.com/compare/book/01/13/15/" title="сравнение переводов, параллельные ссылки">15</a></sup> Sen ko‘rib turgan hamma yerni senga va sening naslingga abadiy mulk qilib beraman.</div>
  <div id="16"><sup><a href="https://www.kitobook.com/compare/book/01/13/16/" title="сравнение переводов, параллельные ссылки">16</a></sup> Men sening naslingni yerdagi qumday ko‘paytiraman. Kimki yerdagi qumni sanay olsa, sening naslingni ham sanay oladi.</div>
  <div id="17"><sup><a href="https://www.kitobook.com/compare/book/01/13/17/" title="сравнение переводов, параллельные ссылки">17</a></sup> Qani, otlan, yurtni aylanib chiq. Men bu yurtni senga mulk qilib beraman.</div>
  <div id="18"><sup><a href="https://www.kitobook.com/compare/book/01/13/18/" title="сравнение переводов, параллельные ссылки">18</a></sup> Shunday qilib, Ibrom chodirini yig‘ishtirib, Xevrondagi Mamre nomli muqaddas emanzor yoniga keldi va o‘sha yerda o‘rnashdi. U yerda Egamizga qurbongoh qurdi.</div>
</div>