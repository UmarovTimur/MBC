<div itemprop="articleBody" class="text">
  <div id="1"><sup><a href="https://www.kitobook.com/compare/book/01/18/1/" title="сравнение переводов, параллельные ссылки">1</a></sup> Kunning jazirama issiq payti edi. Ibrohim Mamredagi muqaddas emanzorda chodiriga kiraverishda o‘tirgan edi, shu payt Egamiz unga zohir bo‘ldi.</div>
  <div id="2"><sup><a href="https://www.kitobook.com/compare/book/01/18/2/" title="сравнение переводов, параллельные ссылки">2</a></sup> Shu lahzada Ibrohim ro‘parasida uchta odam turganini bildi. Ibrohim uchalasini ko‘rgan zahoti chodirga kiraverishdan ularni kutib olgani yugurib bordi va muk tushib ta’zim qildi.</div>
  <div id="3"><sup><a href="https://www.kitobook.com/compare/book/01/18/3/" title="сравнение переводов, параллельные ссылки">3</a></sup> — Hazratim, — dedi Ibrohim, — marhamatingizni darig‘ tutmanglar, bu qulingizning eshigini bosib o‘tib ketmanglar.</div>
  <div id="4"><sup><a href="https://www.kitobook.com/compare/book/01/18/4/" title="сравнение переводов, параллельные ссылки">4</a></sup> Xizmatkorlarim suv keltirishsin, oyoqlaringizni yuvishsin, o‘zlaringiz daraxtning soyasida dam olinglar.</div>
  <div id="5"><sup><a href="https://www.kitobook.com/compare/book/01/18/5/" title="сравнение переводов, параллельные ссылки">5</a></sup> Modomiki, bu qulingizning xonadoniga tashrif buyuribsizlar, men non–pon olib kelay. Sayohatingizni davom ettirishdan oldin bardam bo‘lib olinglar. — Mayli, — deyishdi ular, — aytganingday qilaver.</div>
  <div id="6"><sup><a href="https://www.kitobook.com/compare/book/01/18/6/" title="сравнение переводов, параллельные ссылки">6</a></sup> Ibrohim shoshilganicha chodirga qaytdi–da, Soraga dedi: — Tez bo‘l! Unning yaxshisidan darrov uch tog‘ora olib, non yop.</div>
  <div id="7"><sup><a href="https://www.kitobook.com/compare/book/01/18/7/" title="сравнение переводов, параллельные ссылки">7</a></sup> So‘ngra podaga borib, semiz buzoqni tanladi va xizmatkoriga berdi. Xizmatkor darrov buzoqni so‘yib tayyorlashga kirishdi.</div>
  <div id="8"><sup><a href="https://www.kitobook.com/compare/book/01/18/8/" title="сравнение переводов, параллельные ссылки">8</a></sup> U suzma, sut va pishirib tayyorlangan buzoq go‘shtini olib, mehmonlarning oldiga qo‘ydi. Mehmonlar ovqatlanishayotganda, Ibrohim daraxt ostida ularga o‘zi xizmat qilib turdi.</div>
  <div id="9"><sup><a href="https://www.kitobook.com/compare/book/01/18/9/" title="сравнение переводов, параллельные ссылки">9</a></sup> — Xotining Sora qayerda? — deb so‘rashdi ular.— Shu yerda, chodirda, — deb javob berdi Ibrohim.</div>
  <div id="10"><sup><a href="https://www.kitobook.com/compare/book/01/18/10/" title="сравнение переводов, параллельные ссылки">10</a></sup> Ulardan biri: — Kelgusi yili shu paytda men qaytib kelganimda, xotining Sora o‘g‘illi bo‘ladi, — dedi. Sora uning orqasida, chodirga kiraverish yonida bu suhbatni eshitib turardi.</div>
  <div id="11"><sup><a href="https://www.kitobook.com/compare/book/01/18/11/" title="сравнение переводов, параллельные ссылки">11</a></sup> Bu paytda Ibrohim ham, Sora ham juda keksayib qolishgan, Sora bola tug‘ish davridan ancha o‘tgan edi.</div>
  <div id="12"><sup><a href="https://www.kitobook.com/compare/book/01/18/12/" title="сравнение переводов, параллельные ссылки">12</a></sup> U ichida kulib, o‘zicha o‘yladi: “Men munkillagan kampir bo‘lsam–u, qanday qilib lazzatlana olardim?! Buning ustiga, erim ham qarib qolgan bo‘lsa.”</div>
  <div id="13"><sup><a href="https://www.kitobook.com/compare/book/01/18/13/" title="сравнение переводов, параллельные ссылки">13</a></sup> Shunda Egamiz yana Ibrohimga aytdi: — Nima uchun Sora kuldi? Nimaga u: “Qarib qolgan bo‘lsam–u, bola tug‘armidim”, dedi?</div>
  <div id="14"><sup><a href="https://www.kitobook.com/compare/book/01/18/14/" title="сравнение переводов, параллельные ссылки">14</a></sup> Men, Egangiz, uchun imkonsiz narsa bor ekanmi?! Kelgusi yil shu paytda men qaytib kelaman. O‘shanda Soraning o‘g‘li bo‘ladi.</div>
  <div id="15"><sup><a href="https://www.kitobook.com/compare/book/01/18/15/" title="сравнение переводов, параллельные ссылки">15</a></sup> Lekin Sora qo‘rqib ketgan edi. — Kulmadim, — deb gapidan tondi u. — Yo‘q, kulding, — dedi Egamiz.</div>
  <div id="16"><sup><a href="https://www.kitobook.com/compare/book/01/18/16/" title="сравнение переводов, параллельные ссылки">16</a></sup> Shundan keyin uchalovi o‘rinlaridan turib, Sado‘m tomonga yo‘l oldilar. Ibrohim, ularni kuzatib qo‘yay, deb birga yurdi.</div>
  <div id="17"><sup><a href="https://www.kitobook.com/compare/book/01/18/17/" title="сравнение переводов, параллельные ссылки">17</a></sup> Egamiz: “Men qilmoqchi bo‘lgan ishlarimni Ibrohimdan sir tutmayman”, dedi O‘ziga.</div>
  <div id="18"><sup><a href="https://www.kitobook.com/compare/book/01/18/18/" title="сравнение переводов, параллельные ссылки">18</a></sup> “Ibrohimdan buyuk, qudratli xalq kelib chiqadi. Yer yuzidagi jamiki xalqlar u orqali baraka topadi.</div>
  <div id="19"><sup><a href="https://www.kitobook.com/compare/book/01/18/19/" title="сравнение переводов, параллельные ссылки">19</a></sup> Ibrohim o‘g‘illarini, o‘z naslini Mening yo‘limdan yurishga, to‘g‘rilik va adolat bilan ish qilishlariga yo‘l ko‘rsatsin, deb uni tanlaganman. Shunda Men Ibrohimga bergan va’damni bajaraman.”</div>
  <div id="20"><sup><a href="https://www.kitobook.com/compare/book/01/18/20/" title="сравнение переводов, параллельные ссылки">20</a></sup> So‘ngra Egamiz Ibrohimga dedi: — Sado‘m va G‘amo‘ra aholisi haddan tashqari razillik qilyaptilar, ularning gunohlari naqadar og‘irligini eshitdim!</div>
  <div id="21"><sup><a href="https://www.kitobook.com/compare/book/01/18/21/" title="сравнение переводов, параллельные ссылки">21</a></sup> Men pastga tushaman, Mening qulog‘imga yetib kelgan jinoyatlar haqiqatmi yoki yo‘qmi, ko‘zim bilan ko‘rayin. Shunda Men haqiqatni bilib olaman.</div>
  <div id="22"><sup><a href="https://www.kitobook.com/compare/book/01/18/22/" title="сравнение переводов, параллельные ссылки">22</a></sup> Boshqa ikkitasi Sado‘mga qarab ketishdi. Ibrohim esa Egamizning oldida qoldi.</div>
  <div id="23"><sup><a href="https://www.kitobook.com/compare/book/01/18/23/" title="сравнение переводов, параллельные ссылки">23</a></sup> Ibrohim Unga yaqinroq kelib, so‘radi: — Sen gunohkorni ham, begunohni ham birday qirib tashlayverasanmi?</div>
  <div id="24"><sup><a href="https://www.kitobook.com/compare/book/01/18/24/" title="сравнение переводов, параллельные ссылки">24</a></sup> Aytaylik, shaharda ellikta begunoh odam topsang, shaharni vayron qilaverasanmi? Begunoh odamlarning haqi– hurmati uchun shaharga rahm qilmaysanmi?</div>
  <div id="25"><sup><a href="https://www.kitobook.com/compare/book/01/18/25/" title="сравнение переводов, параллельные ссылки">25</a></sup> Gunohkor odam bilan birga gunohsizni yo‘q qilmagin. Agar shunday qilsang, begunoh gunohkor bilan birga jazolanadi–ku! Aslo bunday qilmagin. Butun olamning Hokimi adolatli ishlarni qilishi kerak emasmi?!</div>
  <div id="26"><sup><a href="https://www.kitobook.com/compare/book/01/18/26/" title="сравнение переводов, параллельные ссылки">26</a></sup> — Agar Men Sado‘mda ellikta begunoh odamni topsam, — dedi Egamiz, — ularning haqi– hurmati uchun butun shaharga rahm qilaman.</div>
  <div id="27"><sup><a href="https://www.kitobook.com/compare/book/01/18/27/" title="сравнение переводов, параллельные ссылки">27</a></sup> — Ey, Rabbiy! Men tuproq va kul bo‘lsam ham, Senga gapirayotganimda qo‘polligim uchun kechirgin, — dedi Ibrohim.</div>
  <div id="28"><sup><a href="https://www.kitobook.com/compare/book/01/18/28/" title="сравнение переводов, параллельные ссылки">28</a></sup> — Ellikta begunoh odamga beshta yetmasa–chi? Beshta kam bo‘lgani uchun butun shaharni qirib tashlaysanmi? — Agar u yerda qirq beshta solih odamni topsam, shaharni qirib tashlamayman.</div>
  <div id="29"><sup><a href="https://www.kitobook.com/compare/book/01/18/29/" title="сравнение переводов, параллельные ссылки">29</a></sup> Ibrohim Egamizga yana gapirdi: — Balki u yerda qirqta begunoh odam topilar. — O‘sha qirqta begunohning haqi–hurmati uchun bu ishni qilmayman, — dedi Egamiz.</div>
  <div id="30"><sup><a href="https://www.kitobook.com/compare/book/01/18/30/" title="сравнение переводов, параллельные ссылки">30</a></sup> — Yo, Rabbiy! — dedi Ibrohim. — Gapirsam, O‘zing kechirgaysan. Balki u yerda o‘ttizta begunoh topilar? — Agar u yerda o‘ttizta begunoh odamni topsam, shaharni qirib tashlamayman, — deb javob berdi U.</div>
  <div id="31"><sup><a href="https://www.kitobook.com/compare/book/01/18/31/" title="сравнение переводов, параллельные ссылки">31</a></sup> — Rabbiy! Gapirayotganimda qo‘polligim uchun kechirgin, — dedi Ibrohim. — Balki u yerda yigirmata begunoh odam topilar? — O‘sha yigirmata begunoh odamning haqi– hurmati uchun shaharni qirib tashlamayman, — dedi U.</div>
  <div id="32"><sup><a href="https://www.kitobook.com/compare/book/01/18/32/" title="сравнение переводов, параллельные ссылки">32</a></sup> — Rabbiy! Yana bir marta gapirsam, O‘zing kechirgaysan, — dedi Ibrohim. — Balki u yerda o‘nta begunoh odam topilar? — O‘sha o‘nta begunoh odamning haqi–hurmati uchun shaharni qirib tashlamayman, — deb javob berdi Egamiz.</div>
  <div id="33"><sup><a href="https://www.kitobook.com/compare/book/01/18/33/" title="сравнение переводов, параллельные ссылки">33</a></sup> Egamiz Ibrohim bilan gaplashib bo‘lgach, O‘z yo‘liga ketdi. Ibrohim ham chodiriga qaytdi.</div>
</div>