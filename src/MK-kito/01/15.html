<div itemprop="articleBody" class="text">
  <div id="1"><sup><a href="https://www.kitobook.com/compare/book/01/15/1/" title="сравнение переводов, параллельные ссылки">1</a></sup> Shundan keyin Egamiz Ibromga shu so‘zlarni ayon qildi: — Qo‘rqma, Ibrom, Men senga qalqon bo‘laman, senga beradigan mukofotim buyuk bo‘ladi.</div>
  <div id="2"><sup><a href="https://www.kitobook.com/compare/book/01/15/2/" title="сравнение переводов, параллельные ссылки">2</a></sup> — Ey, Egam Rabbiy! Sen menga nima ham berar eding?! Men hamon befarzandman, butun mol–mulkim Damashqlik xizmatkorim Eliazarga qoladi.</div>
  <div id="3"><sup><a href="https://www.kitobook.com/compare/book/01/15/3/" title="сравнение переводов, параллельные ссылки">3</a></sup> Sen menga farzand bermading, shuning uchun xonadonimda tug‘ilgan qulim mening merosxo‘rim bo‘ladi–da.</div>
  <div id="4"><sup><a href="https://www.kitobook.com/compare/book/01/15/4/" title="сравнение переводов, параллельные ссылки">4</a></sup> Lekin Ibromga yana Egamiz shu so‘zlarni ayon qildi: — Yo‘q, quling sening merosxo‘ring bo‘lmaydi, o‘zingning pushti kamaringdan bo‘ladigan o‘g‘ling sening hamma mol–mulkingga merosxo‘r bo‘ladi.</div>
  <div id="5"><sup><a href="https://www.kitobook.com/compare/book/01/15/5/" title="сравнение переводов, параллельные ссылки">5</a></sup> So‘ngra Egamiz Ibromni tashqariga olib chiqib, unga: — Osmonga qara, agar yulduzlarni sanay olsang, sanab ko‘r, — dedi. Egamiz yana aytdi: — Sening nasling ham o‘sha yulduzlarga o‘xshagan ko‘p bo‘ladi.</div>
  <div id="6"><sup><a href="https://www.kitobook.com/compare/book/01/15/6/" title="сравнение переводов, параллельные ссылки">6</a></sup> Ibrom Egamizga ishondi, Egamiz uni ishonchi uchun, solih, deb bildi.</div>
  <div id="7"><sup><a href="https://www.kitobook.com/compare/book/01/15/7/" title="сравнение переводов, параллельные ссылки">7</a></sup> So‘ngra Egamiz unga dedi: — Men sening Egangman, bu yurtni senga mulk qilib bermoqchiman, shuning uchun seni Xaldeydagi Ur shahridan olib chiqqanman.</div>
  <div id="8"><sup><a href="https://www.kitobook.com/compare/book/01/15/8/" title="сравнение переводов, параллельные ссылки">8</a></sup> — Ey, Egam Rabbiy! Bu yurtni meros qilib olishimga qanday ishonch hosil qilaman? — deb so‘radi Ibrom.</div>
  <div id="9"><sup><a href="https://www.kitobook.com/compare/book/01/15/9/" title="сравнение переводов, параллельные ссылки">9</a></sup> — Menga uch yoshli g‘unajin, uch yoshli echki, uch yoshli qo‘chqor, kaptar, musichani olib kel, — dedi Egamiz.</div>
  <div id="10"><sup><a href="https://www.kitobook.com/compare/book/01/15/10/" title="сравнение переводов, параллельные ссылки">10</a></sup> Egamiz nima aytgan bo‘lsa, hammasini Ibrom olib kelib, so‘ydi. Hayvonlarni uzunasiga o‘rtasidan bo‘lib, bo‘laklarni bir–biriga qaratib qo‘ydi. Lekin qushlarni ikkiga bo‘lmadi.</div>
  <div id="11"><sup><a href="https://www.kitobook.com/compare/book/01/15/11/" title="сравнение переводов, параллельные ссылки">11</a></sup> Quzg‘unlar go‘shtlarni yeyish uchun qo‘nganda, Ibrom quzg‘unlarni haydadi.</div>
  <div id="12"><sup><a href="https://www.kitobook.com/compare/book/01/15/12/" title="сравнение переводов, параллельные ссылки">12</a></sup> Quyosh botayotganda, Ibromni qattiq uyqu bosdi. Uni qo‘rquv, vahima qamrab oldi.</div>
  <div id="13"><sup><a href="https://www.kitobook.com/compare/book/01/15/13/" title="сравнение переводов, параллельные ссылки">13</a></sup> Shunda Egamiz Ibromga aytdi: — Shuni yaxshi bilib qo‘yki, sening nasling begona yurtda musofir bo‘lib yashaydi. To‘rt yuz yil qul bo‘lib, jabr–zulm tortadi.</div>
  <div id="14"><sup><a href="https://www.kitobook.com/compare/book/01/15/14/" title="сравнение переводов, параллельные ссылки">14</a></sup> Lekin Men sening naslingni qul qilgan xalqni jazolayman. Sening nasling begona yurtdan katta boylik bilan chiqib ketadi.</div>
  <div id="15"><sup><a href="https://www.kitobook.com/compare/book/01/15/15/" title="сравнение переводов, параллельные ссылки">15</a></sup> Sen juda ham keksayib olamdan o‘tib, dafn etilasan, ota–bobolaring yoniga xotirjam ketasan.</div>
  <div id="16"><sup><a href="https://www.kitobook.com/compare/book/01/15/16/" title="сравнение переводов, параллельные ссылки">16</a></sup> Sening nasling to‘rt avlod o‘tgandan keyin bu yerga qaytib keladi, chunki Amor xalqlarining qabihligi hali haddan oshmadi.</div>
  <div id="17"><sup><a href="https://www.kitobook.com/compare/book/01/15/17/" title="сравнение переводов, параллельные ссылки">17</a></sup> Quyosh botib, qorong‘i tushgandan keyin, Ibrom tutayotgan tog‘orani va yonayotgan mash’alani ko‘rdi. Bo‘g‘izlangan hayvon bo‘laklari orasidan mash’ala va tog‘ora o‘tdi.</div>
  <div id="18"><sup><a href="https://www.kitobook.com/compare/book/01/15/18/" title="сравнение переводов, параллельные ссылки">18</a></sup> Shunday qilib, o‘sha kuni Egamiz Ibrom bilan ahd qildi va shunday dedi: — Men sening naslingga Misrdagi daryodan tortib buyuk Furot daryosigacha bo‘lgan joylarni</div>
  <div id="19"><sup><a href="https://www.kitobook.com/compare/book/01/15/19/" title="сравнение переводов, параллельные ссылки">19</a></sup> — Xayin, Xanaz, Kadmon,</div>
  <div id="20"><sup><a href="https://www.kitobook.com/compare/book/01/15/20/" title="сравнение переводов, параллельные ссылки">20</a></sup> Xet, Pariz, Rafa,</div>
  <div id="21"><sup><a href="https://www.kitobook.com/compare/book/01/15/21/" title="сравнение переводов, параллельные ссылки">21</a></sup> Amor, Kan’on, Girgosh, Yobus xalqlarining yerlarini beraman.</div>
</div>