<div itemprop="articleBody" class="text">
  <div id="1"><sup><a href="https://www.kitobook.com/compare/book/01/02/1/" title="сравнение переводов, параллельные ссылки">1</a></sup> Shunday qilib, osmon bilan yer hamda ulardagi jamiki narsalar yaratildi.</div>
  <div id="2"><sup><a href="https://www.kitobook.com/compare/book/01/02/2/" title="сравнение переводов, параллельные ссылки">2</a></sup> Yettinchi kuni Xudo hamma ishlarini bitirib, dam oldi.</div>
  <div id="3"><sup><a href="https://www.kitobook.com/compare/book/01/02/3/" title="сравнение переводов, параллельные ссылки">3</a></sup> Xudo yettinchi kuni barcha yaratish ishlaridan dam olgani uchun, bu kunni muborak qilib, muqaddas, deb boshqa kunlardan ajratdi.</div>
  <div id="4"><sup><a href="https://www.kitobook.com/compare/book/01/02/4/" title="сравнение переводов, параллельные ссылки">4</a></sup> Osmon bilan yerning yaratilishi ana shulardan iboratdir. Parvardigor Egamiz osmon bilan yerni yaratgan paytda</div>
  <div id="5"><sup><a href="https://www.kitobook.com/compare/book/01/02/5/" title="сравнение переводов, параллельные ссылки">5</a></sup> yer yuzida na biron o‘t, na biron giyoh ungan edi. Chunki Parvardigor Egamiz hali yerga yomg‘ir yog‘dirmagan, yerga ishlov beradigan biron kimsa yaratmagan edi.</div>
  <div id="6"><sup><a href="https://www.kitobook.com/compare/book/01/02/6/" title="сравнение переводов, параллельные ссылки">6</a></sup> Lekin yer ostidan suv chiqib, butun yer yuzini sug‘orardi.</div>
  <div id="7"><sup><a href="https://www.kitobook.com/compare/book/01/02/7/" title="сравнение переводов, параллельные ссылки">7</a></sup> Shundan keyin Parvardigor Egamiz yerning tuprog‘idan odamni yasadi va uning burun teshigidan puflab, jon ato etdi. Shunday qilib, odam tirik jon bo‘ldi.</div>
  <div id="8"><sup><a href="https://www.kitobook.com/compare/book/01/02/8/" title="сравнение переводов, параллельные ссылки">8</a></sup> Parvardigor Egamiz sharqda — Adan degan joyda bog‘ barpo qilib, O‘zi yaratgan odamni o‘sha boqqa qo‘ydi.</div>
  <div id="9"><sup><a href="https://www.kitobook.com/compare/book/01/02/9/" title="сравнение переводов, параллельные ссылки">9</a></sup> Keyin Parvardigor Egamiz yerdan chiroyli, lazzatli meva beradigan har xil daraxtlarni o‘stirdi. Bog‘ning o‘rtasiga hayot ato etuvchi daraxtni va yaxshilik bilan yomonlikni bilish daraxtini qo‘ydi.</div>
  <div id="10"><sup><a href="https://www.kitobook.com/compare/book/01/02/10/" title="сравнение переводов, параллельные ссылки">10</a></sup> Adandan bir daryo oqib kelib, bog‘ni sug‘oradi va o‘sha yerda to‘rtta irmoqqa bo‘linadi.</div>
  <div id="11"><sup><a href="https://www.kitobook.com/compare/book/01/02/11/" title="сравнение переводов, параллельные ссылки">11</a></sup> Birinchi irmoqning nomi Pishon bo‘lib, butun Xavila yeri bo‘ylab oqadi. Bu joyda oltin bor.</div>
  <div id="12"><sup><a href="https://www.kitobook.com/compare/book/01/02/12/" title="сравнение переводов, параллельные ссылки">12</a></sup> O‘sha yerning oltini juda ham tozadir. U yerda marvarid va aqiq toshlar ham bor.</div>
  <div id="13"><sup><a href="https://www.kitobook.com/compare/book/01/02/13/" title="сравнение переводов, параллельные ссылки">13</a></sup> Ikkinchi irmoqning nomi Gixo‘n bo‘lib, butun Kush yeri bo‘ylab oqadi.</div>
  <div id="14"><sup><a href="https://www.kitobook.com/compare/book/01/02/14/" title="сравнение переводов, параллельные ссылки">14</a></sup> Uchinchi irmoqning nomi Dajla bo‘lib, Ossuriya shahrining sharqidan oqib o‘tadi. To‘rtinchi irmoqning nomi Furotdir.</div>
  <div id="15"><sup><a href="https://www.kitobook.com/compare/book/01/02/15/" title="сравнение переводов, параллельные ссылки">15</a></sup> Shunday qilib, Parvardigor Egamiz, bu odam boqqa ishlov bersin, parvarish qilsin, deb uni Adan bog‘iga joylashtirdi.</div>
  <div id="16"><sup><a href="https://www.kitobook.com/compare/book/01/02/16/" title="сравнение переводов, параллельные ссылки">16</a></sup> Parvardigor Egamiz unga shunday amr qildi: “Sen bog‘dagi hamma daraxtning mevasidan bemalol tanovul qilaver.</div>
  <div id="17"><sup><a href="https://www.kitobook.com/compare/book/01/02/17/" title="сравнение переводов, параллельные ссылки">17</a></sup> Lekin yaxshilik va yomonlikni bilish daraxtining mevasidan yemaysan, undan yeyishing bilanoq, shubhasiz, o‘lasan.”</div>
  <div id="18"><sup><a href="https://www.kitobook.com/compare/book/01/02/18/" title="сравнение переводов, параллельные ссылки">18</a></sup> So‘ngra Parvardigor Egamiz: “Odamning yolg‘iz bo‘lishi yaxshi emas, unga munosib sherik yarataman”, dedi.</div>
  <div id="19"><sup><a href="https://www.kitobook.com/compare/book/01/02/19/" title="сравнение переводов, параллельные ссылки">19</a></sup> Shunday qilib, Parvardigor Egamiz tuproqdan har xil hayvonlarni va har xil qushlarni yaratdi. Xudo: “Bu jonivorlarni odam ko‘rib qanaqa nom berarkin”, deya ularni odamning oldiga olib keldi. Odam har bir jonivor uchun nom tanladi.</div>
  <div id="20"><sup><a href="https://www.kitobook.com/compare/book/01/02/20/" title="сравнение переводов, параллельные ссылки">20</a></sup> Odam hamma chorvaga, qushlarga va yovvoyi hayvonlarga nom berdi. Lekin hamon unga munosib sherik yo‘q edi.</div>
  <div id="21"><sup><a href="https://www.kitobook.com/compare/book/01/02/21/" title="сравнение переводов, параллельные ссылки">21</a></sup> Shu boisdan Parvardigor Egamiz odamni qattiq uxlatib qo‘ydi. Odam uxlab yotganda, Xudo uning qovurg‘asidan bittasini oldi va qovurg‘aning o‘rniga et qopladi.</div>
  <div id="22"><sup><a href="https://www.kitobook.com/compare/book/01/02/22/" title="сравнение переводов, параллельные ссылки">22</a></sup> Parvardigor Egamiz odamning qovurg‘asidan xotin kishini yaratdi va uni odamning oldiga olib keldi.</div>
  <div id="23"><sup><a href="https://www.kitobook.com/compare/book/01/02/23/" title="сравнение переводов, параллельные ссылки">23</a></sup> Shunda odam aytdi: “Nihoyat, bu mening suyaklarimdan paydo bo‘lgan suyakdir, Mening etimdan yaralgan etdir. U Xotin, deb atalgay, Chunki u erkakdan yaratilgandir.”</div>
  <div id="24"><sup><a href="https://www.kitobook.com/compare/book/01/02/24/" title="сравнение переводов, параллельные ссылки">24</a></sup> Shuning uchun erkak kishi ota–onasidan bo‘lak chiqib, xotiniga bog‘lanib qoladi, ikkalasi bir tan bo‘ladilar.</div>
  <div id="25"><sup><a href="https://www.kitobook.com/compare/book/01/02/25/" title="сравнение переводов, параллельные ссылки">25</a></sup> Odam bilan xotini qip–yalang‘och yurardilar, bir–birlaridan uyalish hissini sezmasdilar.</div>
</div>