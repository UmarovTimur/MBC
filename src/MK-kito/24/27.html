<div itemprop="articleBody" class="text">
  <div id="1"><sup><a href="https://www.kitobook.com/compare/book/24/27/1/" title="сравнение переводов, параллельные ссылки">1</a></sup> Yo‘shiyo o‘g‘li Zidqiyo Yahudoda hukmronlik qilayotgan ilk davrida, Egamiz O‘z so‘zini Yeremiyoga ayon qildi.</div>
  <div id="2"><sup><a href="https://www.kitobook.com/compare/book/24/27/2/" title="сравнение переводов, параллельные ссылки">2</a></sup> Egamiz menga shunday dedi: “Yog‘ochdan bir bo‘yinturuq yasa, qayishlar yordamida uni gardaningga osib ol.</div>
  <div id="3"><sup><a href="https://www.kitobook.com/compare/book/24/27/3/" title="сравнение переводов, параллельные ссылки">3</a></sup> So‘ng esa Quddusga — shoh Zidqiyo huzuriga kelgan elchilar orqali Edom, Mo‘ab, Ommon, Tir va Sidon shohlariga xabar jo‘nat.</div>
  <div id="4"><sup><a href="https://www.kitobook.com/compare/book/24/27/4/" title="сравнение переводов, параллельные ссылки">4</a></sup> Ularga quyidagi xabarni yetkazishlarini buyur: Isroilning Xudosi — Sarvari Olam shunday demoqda: “Shohlaringizga aytinglar,</div>
  <div id="5"><sup><a href="https://www.kitobook.com/compare/book/24/27/5/" title="сравнение переводов, параллельные ссылки">5</a></sup> bu dunyoni, yer yuzidagi odamzodu hayvonlarni Men O‘z qudratim va ajoyibotlarim bilan yaratganman. Shunday ekan, ularni xohlagan odamga beraman.</div>
  <div id="6"><sup><a href="https://www.kitobook.com/compare/book/24/27/6/" title="сравнение переводов, параллельные ссылки">6</a></sup> Ana shu yurtlarning barchasini Men Bobil shohi qulim Navuxadnazarga berdim. Hattoki yovvoyi hayvonlarni ham uning izmiga topshirdim, ular ham Navuxadnazarga xizmat qilishadi.</div>
  <div id="7"><sup><a href="https://www.kitobook.com/compare/book/24/27/7/" title="сравнение переводов, параллельные ссылки">7</a></sup> Navuxadnazarning shohligi qulaguncha hamma xalqlar unga, uning o‘g‘liyu nevarasiga xizmat qiladi. Keyin esa Navuxadnazarning o‘zi ham ko‘plab xalqlarga va buyuk shohlarga xizmat qilishga majbur bo‘ladi.</div>
  <div id="8"><sup><a href="https://www.kitobook.com/compare/book/24/27/8/" title="сравнение переводов, параллельные ссылки">8</a></sup> Bobil shohi Navuxadnazarga xizmat qilmagan, unga bo‘yin bermagan har bir xalq va shohlikni Men urushga, qahatchiligu o‘latga giriftor etib, qirib tashlayman. O‘sha xalqni Navuxadnazar orqali butunlay yo‘q qilmagunimcha qo‘ymayman.” Egamizning kalomi shudir.</div>
  <div id="9"><sup><a href="https://www.kitobook.com/compare/book/24/27/9/" title="сравнение переводов, параллельные ссылки">9</a></sup> “Sizlar Bobil shohiga xizmat qilmaysizlar”, deya karomat qilayotgan payg‘ambarlaringizga, folbinlaringizga, tush ta’birchilariga, bashoratgo‘y odamlaringizga, sehrgarlaringizga ishonmanglar.</div>
  <div id="10"><sup><a href="https://www.kitobook.com/compare/book/24/27/10/" title="сравнение переводов, параллельные ссылки">10</a></sup> Ular sizlarga yolg‘on bashorat qilyaptilar. Agar ularga quloq solsangizlar, Men sizlarni bu yerdan chiqarib yuboraman. Uzoq yurtlarga surgun qilaman, oqibatda sizlar halok bo‘lasizlar.</div>
  <div id="11"><sup><a href="https://www.kitobook.com/compare/book/24/27/11/" title="сравнение переводов, параллельные ссылки">11</a></sup> Bobil shohining bo‘yinturug‘i ostida bo‘yin eggan, unga xizmat qilgan har bir xalqni esa Men o‘z yurtida qoldiraman. Ular o‘z joyida yashab, o‘z yeriga ishlov beradilar.” Egamizning kalomi shudir.</div>
  <div id="12"><sup><a href="https://www.kitobook.com/compare/book/24/27/12/" title="сравнение переводов, параллельные ссылки">12</a></sup> Men Yahudo shohi Zidqiyoni ham xuddi shunday deb ogohlantirdim: “Bobil shohiga bosh eging, uning o‘ziga ham, xalqiga ham xizmat qiling, shunda joningizni saqlab qolgan bo‘lasiz.</div>
  <div id="13"><sup><a href="https://www.kitobook.com/compare/book/24/27/13/" title="сравнение переводов, параллельные ссылки">13</a></sup> Egamiz: “Bobil shohiga xizmat qilmagan har bir xalq urush, qahatchilik va o‘latdan nobud bo‘ladi” degan edi. Nahotki o‘zingizning va o‘z xalqingizning joniga zomin bo‘lsangiz?!</div>
  <div id="14"><sup><a href="https://www.kitobook.com/compare/book/24/27/14/" title="сравнение переводов, параллельные ссылки">14</a></sup> “Bobil shohiga xizmat qilmang”, deb aytayotgan payg‘ambarlarning gaplariga quloq solmang, ular sizlarga yolg‘on bashorat qilyapti.</div>
  <div id="15"><sup><a href="https://www.kitobook.com/compare/book/24/27/15/" title="сравнение переводов, параллельные ссылки">15</a></sup> O‘sha payg‘ambarlar haqida Egamiz shunday deb aytdi: “Ularni Men yubormaganman. Ular Mening nomimdan yolg‘on bashorat qilishyapti. Shunday ekan, Men sizlarni va sizlarga bashorat qilayotgan payg‘ambarni bu yurtdan uloqtirib tashlayman. Hammangiz halok bo‘lasizlar.”</div>
  <div id="16"><sup><a href="https://www.kitobook.com/compare/book/24/27/16/" title="сравнение переводов, параллельные ссылки">16</a></sup> So‘ng men ruhoniylarga va butun xalqqa gapirdim: “Egamiz shunday demoqda: Egamizning uyiga qarashli ashyolar Bobildan yaqinda olib kelinadi, deb aytayotgan payg‘ambarlarga quloq solmanglar. Ular sizlarga yolg‘on bashorat qilishyapti.</div>
  <div id="17"><sup><a href="https://www.kitobook.com/compare/book/24/27/17/" title="сравнение переводов, параллельные ссылки">17</a></sup> Ularga quloq solmanglar! Joningizni saqlab qolmoqchi bo‘lsangizlar, Bobil shohiga xizmat qilinglar. Aks holda shahar vayron qilinadi!</div>
  <div id="18"><sup><a href="https://www.kitobook.com/compare/book/24/27/18/" title="сравнение переводов, параллельные ссылки">18</a></sup> Agar ular haqiqatan ham payg‘ambarlar bo‘lishsa, agar chindan ham Mening kalomim ularga ayon bo‘lgan bo‘lsa, unda ular Menga — Sarvari Olamga yolvorishsin. “Sening uyingdagi, shoh saroyidagi va Quddusdagi qolgan ashyolar Bobilga olib ketilmasin”, deb Menga iltijo qilishsin.</div>
  <div id="19"><sup><a href="https://www.kitobook.com/compare/book/24/27/19/" title="сравнение переводов, параллельные ссылки">19</a></sup> -</div>
  <div id="20"><sup><a href="https://www.kitobook.com/compare/book/24/27/20/" title="сравнение переводов, параллельные ссылки">20</a></sup> Bobil shohi Navuxadnazar Yahudoga bostirib kelib, taxtda o‘tirgan Yohayiqim o‘g‘li Yohayixinni Yahudo amaldorlari bilan birga asir qilib olib ketganda, Ma’baddagi ikkita bronza ustunni, hovuzni, tagkursilarni va Quddusdagi ayrim idishlarni qoldirib ketgan edi. O‘sha qolgan–qutgan ashyolar haqida Sarvari Olam shunday demoqda:</div>
  <div id="21"><sup><a href="https://www.kitobook.com/compare/book/24/27/21/" title="сравнение переводов, параллельные ссылки">21</a></sup> “Men, Isroil xalqining Xudosi, Sarvari Olam uyimda, shoh saroyida va Quddusda qolgan ashyolar haqida aytadigan gaplarimni eshitinglar:</div>
  <div id="22"><sup><a href="https://www.kitobook.com/compare/book/24/27/22/" title="сравнение переводов, параллельные ссылки">22</a></sup> Ashyolarning hammasi Bobilga olib ketiladi. Men ularni olib kelgani bormagunimcha, o‘sha yerda qoladi. So‘ng esa Men ularni qaytarib olib kelaman, shu yerga joylashtiraman.” Egamizning kalomi shudir.</div>
</div>