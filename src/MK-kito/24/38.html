<div itemprop="articleBody" class="text">
  <div id="1"><sup><a href="https://www.kitobook.com/compare/book/24/38/1/" title="сравнение переводов, параллельные ссылки">1</a></sup> Matton o‘g‘li Shafatiyo, Pashxur o‘g‘li Gadaliyo, Shalamiyo o‘g‘li Yuxal va Malkiyo o‘g‘li Peshxur Yeremiyoning xalqqa aytgan shu so‘zlarini eshitgan edilar:</div>
  <div id="2"><sup><a href="https://www.kitobook.com/compare/book/24/38/2/" title="сравнение переводов, параллельные ссылки">2</a></sup> “Egamiz demoqda: Shaharda qolganlar qilichdan, qahatchilik va o‘latdan nobud bo‘ladilar. Bobilliklarning oldiga chiqqanlar esa tirik qoladilar. Bunday odamlar hech bo‘lmaganda o‘z jonlarini saqlab qoladilar.”</div>
  <div id="3"><sup><a href="https://www.kitobook.com/compare/book/24/38/3/" title="сравнение переводов, параллельные ссылки">3</a></sup> Ular yana Egamizning Yeremiyo orqali aytgan shu so‘zlarni ham eshitgan edilar: Egamiz demoqda: “Bobil shohining lashkarlari albatta bu shaharni taslim qilib, qo‘lga kiritadilar.”</div>
  <div id="4"><sup><a href="https://www.kitobook.com/compare/book/24/38/4/" title="сравнение переводов, параллельные ссылки">4</a></sup> A’yonlar shohga arz qilib: — Bu odamni yo‘q qilish kerak! — dedilar, — chunki u o‘zining bema’ni gaplari bilan shaharda qolgan jangchilaru odamlarning ruhini tushirmoqda. U xalqimizning foydasini emas, zararini ko‘zlamoqda.</div>
  <div id="5"><sup><a href="https://www.kitobook.com/compare/book/24/38/5/" title="сравнение переводов, параллельные ссылки">5</a></sup> — Juda soz, — dedi shoh, — u bilan xohlaganingizni qiling. Men sizlarga monelik qila olmayman.</div>
  <div id="6"><sup><a href="https://www.kitobook.com/compare/book/24/38/6/" title="сравнение переводов, параллельные ссылки">6</a></sup> A’yonlar Yeremiyoni ushlab, arqonlarga bog‘lab sardobaga tushirdilar. Soqchilar hovlisidagi bu suvsiz sardoba shahzoda Malkiyoga tegishli bo‘lib, sardobada balchiqdan boshqa hech narsa yo‘q edi. Yeremiyo balchiqqa botib qoldi.</div>
  <div id="7"><sup><a href="https://www.kitobook.com/compare/book/24/38/7/" title="сравнение переводов, параллельные ссылки">7</a></sup> Shoh saroyining amaldori Habashistonlik Obidmalek Yeremiyo sardobaga tashlanganligi haqida xabardor bo‘ldi. Shoh o‘sha paytda Benyamin darvozasidagi mahkamada edi.</div>
  <div id="8"><sup><a href="https://www.kitobook.com/compare/book/24/38/8/" title="сравнение переводов, параллельные ссылки">8</a></sup> Obidmalek saroydan chiqdi–da, shohning oldiga borib dedi:</div>
  <div id="9"><sup><a href="https://www.kitobook.com/compare/book/24/38/9/" title="сравнение переводов, параллельные ссылки">9</a></sup> — Shoh hazratlari, Yeremiyo payg‘ambarni sardobaga tashlagan odamlar qabihlik qilishibdi. Shaharda non qolmagan bo‘lsa, Yeremiyo u yerda ochlikdan o‘ladi–ku.</div>
  <div id="10"><sup><a href="https://www.kitobook.com/compare/book/24/38/10/" title="сравнение переводов, параллельные ссылки">10</a></sup> Shoh Habashistonlik Obidmalekka shunday amr qildi: — Bu yerdan o‘ttizta odamni olginda, borib Yeremiyoni sardobadan chiqarib ol. Tag‘in u yerda o‘lib qolmasin.</div>
  <div id="11"><sup><a href="https://www.kitobook.com/compare/book/24/38/11/" title="сравнение переводов, параллельные ссылки">11</a></sup> Obidmalek yoniga odamlarni olib, saroy xazinasining ostki qismida joylashgan xonaga kirdi. U yerdan eski–tuski kiyimlar va latta–putta topib, ularni arqonlarga bog‘lab, Yeremiyoga tushirdi.</div>
  <div id="12"><sup><a href="https://www.kitobook.com/compare/book/24/38/12/" title="сравнение переводов, параллельные ссылки">12</a></sup> So‘ng Yeremiyoga dedi: “Arqon tanangizga botmasligi uchun, lattalarni arqon bilan qo‘ltig‘ingiz orasiga qo‘ying.” Yeremiyo aytilganday qildi.</div>
  <div id="13"><sup><a href="https://www.kitobook.com/compare/book/24/38/13/" title="сравнение переводов, параллельные ссылки">13</a></sup> Odamlar Yeremiyoni arqonlar yordamida sardobadan chiqarib oldilar. Yeremiyo soqchilar hovlisida qoldi.</div>
  <div id="14"><sup><a href="https://www.kitobook.com/compare/book/24/38/14/" title="сравнение переводов, параллельные ссылки">14</a></sup> Shoh Zidqiyo Yeremiyo payg‘ambarni chaqirtirdi, uni Egamiz Ma’badining uchinchi kirishida kutib oldi. — Sendan bir narsa so‘ramoqchiman, — dedi shoh. — Mendan hech narsa yashira ko‘rma.</div>
  <div id="15"><sup><a href="https://www.kitobook.com/compare/book/24/38/15/" title="сравнение переводов, параллельные ссылки">15</a></sup> — Sizga haqiqatni aytsam meni o‘ldirishingiz aniq, — dedi Yeremiyo. — Sizga maslahat berganim bilan, baribir quloq solmaysiz.</div>
  <div id="16"><sup><a href="https://www.kitobook.com/compare/book/24/38/16/" title="сравнение переводов, параллельные ссылки">16</a></sup> Shoh Zidqiyo Yeremiyoga maxfiy ravishda ont ichib dedi: — Bizga hayot baxshida etgan Xudo shohid, men seni o‘ldirmayman. Joningga qasd qilayotgan odamlarning qo‘liga ham seni topshirmayman.</div>
  <div id="17"><sup><a href="https://www.kitobook.com/compare/book/24/38/17/" title="сравнение переводов, параллельные ссылки">17</a></sup> Shundan keyin Yeremiyo Zidqiyoga dedi: — Isroil xalqining Xudosi, Parvardigori Olam — Egamiz demoqda: Agar siz Bobil shohining a’yonlariga taslim bo‘lsangiz, o‘z joningizni saqlab qolasiz, bu shahar ham olovga yem bo‘lmaydi. Siz va butun xonadoningiz tirik qolasizlar.</div>
  <div id="18"><sup><a href="https://www.kitobook.com/compare/book/24/38/18/" title="сравнение переводов, параллельные ссылки">18</a></sup> Bordi–yu, Bobil shohining a’yonlariga taslim bo‘lmasangiz, Bobilliklar bu shaharni yengib, unga o‘t qo‘yadilar, o‘zingiz ham ularning qo‘lidan qochib qutulolmaysiz.</div>
  <div id="19"><sup><a href="https://www.kitobook.com/compare/book/24/38/19/" title="сравнение переводов, параллельные ссылки">19</a></sup> — Men Bobilliklar tomonga qochib o‘tgan yahudiylardan qo‘rqaman, — dedi shoh. — Bobilliklar meni ularning qo‘liga topshirishsa, ular meni xo‘rlashadi.</div>
  <div id="20"><sup><a href="https://www.kitobook.com/compare/book/24/38/20/" title="сравнение переводов, параллельные ссылки">20</a></sup> — Topshirishmaydi, — dedi Yeremiyo. — Aytganlarimni qilib, Egamizning so‘ziga itoat qilsangiz, hammasi yaxshi bo‘ladi, joningizni saqlab qolasiz.</div>
  <div id="21"><sup><a href="https://www.kitobook.com/compare/book/24/38/21/" title="сравнение переводов, параллельные ссылки">21</a></sup> Bordi–yu, taslim bo‘lishdan bosh tortsangiz, Egamiz menga vahiy orqali ayon qilganlari bajo bo‘ladi:</div>
  <div id="22"><sup><a href="https://www.kitobook.com/compare/book/24/38/22/" title="сравнение переводов, параллельные ссылки">22</a></sup> Saroyingizda qolgan hamma ayollar Bobil shohining a’yonlari oldiga chiqariladi. O‘sha ayollar sizga shunday deyishadi: Ishongan do‘stlaringiz Sizni aldab, yengib ketishdi. Oyog‘ingiz loyga botganda, Ishongan do‘stlaringiz sizni tashlab ketishdi.</div>
  <div id="23"><sup><a href="https://www.kitobook.com/compare/book/24/38/23/" title="сравнение переводов, параллельные ссылки">23</a></sup> Sizning xotinu bola–chaqalaringiz Bobilliklarning oldiga chiqariladi. Siz o‘zingiz ham Bobilliklarning qo‘lidan qochib qutula olmaysiz. Bobil shohi sizni qo‘lga tushirib, shaharni yondirib yuboradi.”</div>
  <div id="24"><sup><a href="https://www.kitobook.com/compare/book/24/38/24/" title="сравнение переводов, параллельные ссылки">24</a></sup> — Suhbatimiz haqida hech kimga og‘iz ochma, aks holda o‘lasan, — dedi Zidqiyo Yeremiyoga.</div>
  <div id="25"><sup><a href="https://www.kitobook.com/compare/book/24/38/25/" title="сравнение переводов, параллельные ссылки">25</a></sup> — Bordi–yu, a’yonlar sen bilan gaplashganimni bilib qolib, senga: “Shoh bilan nimalar haqida gaplashding? Bizdan biron narsani yashirmay ayt, bo‘lmasa o‘lasan”, — deb aytishsa,</div>
  <div id="26"><sup><a href="https://www.kitobook.com/compare/book/24/38/26/" title="сравнение переводов, параллельные ссылки">26</a></sup> sen ularga: “Meni Yo‘natanning uyiga qaytarib yubormang, shohim, aks holda u yerda adoi tamom bo‘laman, deb iltijo qildim”, deya javob ber.</div>
  <div id="27"><sup><a href="https://www.kitobook.com/compare/book/24/38/27/" title="сравнение переводов, параллельные ссылки">27</a></sup> A’yonlar Yeremiyoning oldiga kelib, uni so‘roqqa tutishdi. Yeremiyo shoh buyurgan gaplarni aytib, javob berdi. Shundan keyin a’yonlar unga boshqa savol bermadilar, chunki shoh bilan Yeremiyo orasida bo‘lgan suhbatni hech kim eshitmagan edi.</div>
  <div id="28"><sup><a href="https://www.kitobook.com/compare/book/24/38/28/" title="сравнение переводов, параллельные ссылки">28</a></sup> Yeremiyo Quddus qulagan kunga qadar soqchilar hovlisida qoldi.</div>
</div>