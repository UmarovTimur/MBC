<div itemprop="articleBody" class="text">
  <div id="1"><sup><a href="https://www.kitobook.com/compare/book/24/45/1/" title="сравнение переводов, параллельные ссылки">1</a></sup> Yahudo shohi Yo‘shiyo o‘g‘li Yohayiqim hukmronligining to‘rtinchi yili edi. Yeremiyo yuqoridagi so‘zlarni Neriyo o‘g‘li Boruxga aytib, o‘rama qog‘ozga yozdirgandan so‘ng, unga shunday dedi:</div>
  <div id="2"><sup><a href="https://www.kitobook.com/compare/book/24/45/2/" title="сравнение переводов, параллельные ссылки">2</a></sup> Ey Borux, Isroil xalqining Xudosi — Egamiz sen haqingda shunday dedi,</div>
  <div id="3"><sup><a href="https://www.kitobook.com/compare/book/24/45/3/" title="сравнение переводов, параллельные ссылки">3</a></sup> sen: “Sho‘rim qursin! Egam qayg‘u ustiga qayg‘u orttirdi, yurak–bag‘rim ezilib ketdi, jonimni qo‘yarga joy topolmayapman”, deb aytgan ekansan.</div>
  <div id="4"><sup><a href="https://www.kitobook.com/compare/book/24/45/4/" title="сравнение переводов, параллельные ссылки">4</a></sup> Shuning uchun Egamiz senga shunday gaplarni aytib qo‘yishimni buyurdi: “Men butun yurt bo‘ylab bunyod qilgan hamma narsamni buzib tashlayman, mustahkam qilib o‘rnatganlarimni qo‘porib tashlayman.</div>
  <div id="5"><sup><a href="https://www.kitobook.com/compare/book/24/45/5/" title="сравнение переводов, параллельные ссылки">5</a></sup> Sen o‘zing uchun katta rejalar tuzma! Mana, Men barcha odamzodning boshiga kulfat yog‘diraman. Ammo sening joningni saqlab qolaman, borgan joyingda seni asrayman.” Egamizning kalomi shudir.</div>
</div>