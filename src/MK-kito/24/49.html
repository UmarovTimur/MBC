<div itemprop="articleBody" class="text">
  <div id="1"><sup><a href="https://www.kitobook.com/compare/book/24/49/1/" title="сравнение переводов, параллельные ссылки">1</a></sup> EgamizOmmon xalqi to‘g‘risida shunday dedi: “Isroil tirnoqqa zormidi?! Uning merosxo‘ri yo‘qmidi?! Nimaga unda Mo‘laxga topinadiganlar Gad hududini egallab olishdi? Nimaga Ommon xalqi Gad shaharlarida yashayapti?”</div>
  <div id="2"><sup><a href="https://www.kitobook.com/compare/book/24/49/2/" title="сравнение переводов, параллельные ссылки">2</a></sup> Egamiz demoqda: “Bu qilmishlari uchun shunday kunlar keladiki, Men Ommonliklarning Rabba shahriga qarshi jang e’lon qilaman. Rabba shahrini vayronalar uyumiga aylantiraman, Atrofdagi qishloqlariga o‘t qo‘yaman. Shunda Isroil xalqi bosqinchilarining yerlarini bosib oladi.” Egamizning kalomi shudir.</div>
  <div id="3"><sup><a href="https://www.kitobook.com/compare/book/24/49/3/" title="сравнение переводов, параллельные ссылки">3</a></sup> Dod sol, ey Xashbon! Ay shahri vayron bo‘ldi! Ey Rabba aholisi, faryod qiling! Qanorga o‘ranib, marsiya ayting, Sarosimaga tushib badaningizni tiling. Axir, xudoyingiz Mo‘lax surgun qilinadi, Ruhoniylaru a’yonlaringiz asirga olib ketiladi.</div>
  <div id="4"><sup><a href="https://www.kitobook.com/compare/book/24/49/4/" title="сравнение переводов, параллельные ссылки">4</a></sup> Ey isyonkor qiz Ommon, Nechun kuching bilan maqtanasan? Sening kuching qirqiladi! Sen boyligingga ishonasan, “Bizga hujum qilishga kim jur’at etar?”, deysan.</div>
  <div id="5"><sup><a href="https://www.kitobook.com/compare/book/24/49/5/" title="сравнение переводов, параллельные ссылки">5</a></sup> Sarvari Olam — Rabbiy shunday demoqda: “Men O‘zim senga har tomondan dahshat solaman. Hammangiz tumtaraqay bo‘lib qochasizlar, Qochoqlaringizni hech kim to‘play olmaydi.</div>
  <div id="6"><sup><a href="https://www.kitobook.com/compare/book/24/49/6/" title="сравнение переводов, параллельные ссылки">6</a></sup> Ammo shundan so‘ng Men Ommon xalqini yana farovonlikka erishtiraman.” Egamizning kalomi shudir.</div>
  <div id="7"><sup><a href="https://www.kitobook.com/compare/book/24/49/7/" title="сравнение переводов, параллельные ссылки">7</a></sup> Sarvari Olam Edom haqida shunday dedi: Temonda farosatli kishi qolmadimi? Oqilona nasihat beradigan topilmadimi? Aqllarini mog‘or bosdimi?</div>
  <div id="8"><sup><a href="https://www.kitobook.com/compare/book/24/49/8/" title="сравнение переводов, параллельные ссылки">8</a></sup> Ey Dedonliklar, qochinglar, Chuqur g‘orlarda bekinib olinglar! Vaqt keldi Esov naslini jazolashga, Falokat keltiraman uning boshiga.</div>
  <div id="9"><sup><a href="https://www.kitobook.com/compare/book/24/49/9/" title="сравнение переводов, параллельные ссылки">9</a></sup> Bog‘ingizda uzum tergan odamlar Bir–ikki bosh uzum qoldiradi–ku! Kechasi uyga tushgan o‘g‘ri Faqat xohlagan narsasini oladi–ku!</div>
  <div id="10"><sup><a href="https://www.kitobook.com/compare/book/24/49/10/" title="сравнение переводов, параллельные ссылки">10</a></sup> Men esa Esovning bor–yo‘g‘ini tortib olaman, Uning pana joylarini oshkor qilaman, U hech qayerga yashirina olmaydi. Uning bolalari halok bo‘ladi, Og‘a–ini, qo‘shnilari o‘ladi. Undan asar ham qolmaydi.</div>
  <div id="11"><sup><a href="https://www.kitobook.com/compare/book/24/49/11/" title="сравнение переводов, параллельные ссылки">11</a></sup> Yetimlaringizni qoldiring, Ularning jonini asrayman. Bevalaringiz Menga inonib yashasin.</div>
  <div id="12"><sup><a href="https://www.kitobook.com/compare/book/24/49/12/" title="сравнение переводов, параллельные ссылки">12</a></sup> Egamiz shunday demoqda: “Aybsiz odamlar jabr tortsa–yu, sen, ey Edom, jazosiz qolasanmi?! Yo‘q, sen jazodan qochib qutulolmaysan. Jazo kosasidan albatta ichasan.</div>
  <div id="13"><sup><a href="https://www.kitobook.com/compare/book/24/49/13/" title="сравнение переводов, параллельные ссылки">13</a></sup> O‘z nomim bilan qasam ichib aytamanki, Bozrax shahri vayron bo‘ladi. Uning ayanchli ahvoli odamlarni vahimaga soladi. O‘tgan–ketganlar uni mazax qilib, nomini qarg‘ishlarda ishlatadi. Yon– atrofidagi hamma shaharlar ham to abad tashlandiq bo‘ladi.” Egamizning kalomi shudir.</div>
  <div id="14"><sup><a href="https://www.kitobook.com/compare/book/24/49/14/" title="сравнение переводов, параллельные ссылки">14</a></sup> Men, Yeremiyo, Egamizdan bir xabar oldim, Jarchi bu xabarni xalqlarga e’lon qildi: “To‘planing! Shaharga hujum qiling, Qani, jangga otlaning!</div>
  <div id="15"><sup><a href="https://www.kitobook.com/compare/book/24/49/15/" title="сравнение переводов, параллельные ссылки">15</a></sup> Ey Edom, seni xalqlar orasida arzimas qilib qo‘yaman, Butun odamzod sendan hazar qiladigan bo‘ladi.</div>
  <div id="16"><sup><a href="https://www.kitobook.com/compare/book/24/49/16/" title="сравнение переводов, параллельные ссылки">16</a></sup> Vajohating seni aldadi, Takabburliging seni ahmoq qildi. Sen–ku tik qoyada yashaysan, Azim cho‘qqilarni egallagansan. Burgut kabi iningni baland qurgan bo‘lsang ham, Seni u yerdan tortib tushiraman.” Egamizning kalomi shudir.</div>
  <div id="17"><sup><a href="https://www.kitobook.com/compare/book/24/49/17/" title="сравнение переводов, параллельные ссылки">17</a></sup> Edomning boshiga tushadigan kulfatlar shu qadar dahshatli bo‘ladiki, bu yurtning oldidan o‘tgan har bir kishi vahimaga tushib, qotib qoladi.</div>
  <div id="18"><sup><a href="https://www.kitobook.com/compare/book/24/49/18/" title="сравнение переводов, параллельные ссылки">18</a></sup> Sado‘m, G‘amo‘ra va atrofdagi shaharlar qanday vayron bo‘lgan bo‘lsa, Edom ham xuddi shunday vayron bo‘ladi. U yerda hech kim yashamaydi.</div>
  <div id="19"><sup><a href="https://www.kitobook.com/compare/book/24/49/19/" title="сравнение переводов, параллельные ссылки">19</a></sup> Men Iordan chakalakzoridagi arslonday yaylovdagi qo‘ylarga hujum qilaman. Bir zumda Edom xalqini o‘z yurtidan haydab chiqaraman. O‘zim xohlagan insonni u yerga bosh qilaman. Axir, kim Menga teng kela oladi?! Kim Mendan hisobot so‘ray oladi?! Qaysi cho‘pon Menga qarshi tura oladi?!</div>
  <div id="20"><sup><a href="https://www.kitobook.com/compare/book/24/49/20/" title="сравнение переводов, параллельные ссылки">20</a></sup> Shunday ekan, Edom xalqiga qarshi tuzgan rejalarimni eshitib qo‘ying. Temon aholisiga qilgan niyatlarimga quloq tuting: Yirtqichlar suruvdagi qo‘zichoqlarni sudrab ketadi. Qilmishlari tufayli yam–yashil yaylovlari payhon bo‘ladi.</div>
  <div id="21"><sup><a href="https://www.kitobook.com/compare/book/24/49/21/" title="сравнение переводов, параллельные ссылки">21</a></sup> Edom gursullab qulaganda, yer yuzi larzaga keladi. Xalqning dodu voylari Qizil dengizgacha eshitiladi.</div>
  <div id="22"><sup><a href="https://www.kitobook.com/compare/book/24/49/22/" title="сравнение переводов, параллельные ссылки">22</a></sup> Qaranglar! Dushman burgutday Bozraxga hujum qilmoqda. Qanot kerib shahar uzra parvoz etmoqda. O‘sha kuni Edom lashkarlari dard tutgan ayol kabi vahimaga tushadi.</div>
  <div id="23"><sup><a href="https://www.kitobook.com/compare/book/24/49/23/" title="сравнение переводов, параллельные ссылки">23</a></sup> Quyidagi xabar Damashq haqidadir: Xomat bilan Arpad ahli shum xabar eshitishadi, Shuning uchun ular sarosimaga tushadi. Yuragiga tushgan g‘ulg‘ula bosilmaydi, Jo‘shqin dengiz kabi tinchlanmaydi.</div>
  <div id="24"><sup><a href="https://www.kitobook.com/compare/book/24/49/24/" title="сравнение переводов, параллельные ссылки">24</a></sup> Damashq madorsiz qoladi, Orqaga qochmoqchi bo‘ladi, Butun vujudini vahima qamrab oladi. Dard tutgan ayolday azobu qiynoqda qoladi.</div>
  <div id="25"><sup><a href="https://www.kitobook.com/compare/book/24/49/25/" title="сравнение переводов, параллельные ссылки">25</a></sup> Evoh, mashhur shahar tark etiladi! Quvonch makoni tashlab ketiladi!</div>
  <div id="26"><sup><a href="https://www.kitobook.com/compare/book/24/49/26/" title="сравнение переводов, параллельные ссылки">26</a></sup> O‘sha kuni yigitlari maydonlarda o‘ladi, Hamma sipohlari halok bo‘ladi.” Sarvari Olamning kalomi shudir.</div>
  <div id="27"><sup><a href="https://www.kitobook.com/compare/book/24/49/27/" title="сравнение переводов, параллельные ссылки">27</a></sup> “Men Damashq devorlariga o‘t qo‘yaman, Olov Banhadad qal’alarini yondirib tashlaydi.”</div>
  <div id="28"><sup><a href="https://www.kitobook.com/compare/book/24/49/28/" title="сравнение переводов, параллельные ссылки">28</a></sup> Bobil shohi Navuxadnazar mag‘lub qilgan Kedar va Xazor shohliklari haqida Egamiz shunday deydi: “Qani bo‘ling, Kedarga hujum qiling! O‘sha sharq qabilalarini halok eting!</div>
  <div id="29"><sup><a href="https://www.kitobook.com/compare/book/24/49/29/" title="сравнение переводов, параллельные ссылки">29</a></sup> Qo‘lga kiriting chodirlariyu qo‘ylarini, Pardalariyu bor bisotini. Tuyalarini o‘zingizga oling.“ Odamlar baqiradi: “Atrofni dahshat qamradi!”</div>
  <div id="30"><sup><a href="https://www.kitobook.com/compare/book/24/49/30/" title="сравнение переводов, параллельные ссылки">30</a></sup> Egamiz shunday demoqda: “Ey Xazor aholisi! Qoching! Uzoqlarga bosh olib keting. Chuqur g‘orlarda yashirinib oling. Zero, Bobil shohi Navuxadnazar Sizlarga qarshi bir reja tuzdi, Sizlarni halok etish niyatida yuribdi.”</div>
  <div id="31"><sup><a href="https://www.kitobook.com/compare/book/24/49/31/" title="сравнение переводов, параллельные ссылки">31</a></sup> Egamiz shunday demoqda: “Ey Bobil lashkarlari, Qani, xotirjam bo‘lgan xalqqa hujum qilinglar! Bexatar yashayotganlarga tashlaninglar! Ular sahroda yolg‘iz yashaydilar, Shaharlarining na darvozalari, na tambalari bor.</div>
  <div id="32"><sup><a href="https://www.kitobook.com/compare/book/24/49/32/" title="сравнение переводов, параллельные ссылки">32</a></sup> Ularning tuyalarini o‘lja olasiz, Mol podalarini qo‘lga kiritasiz. Sochini oldirib yurgan Xazorliklarni Men to‘rt tomonga tarqatib yuboraman. Ularning ustiga har yoqdan kulfat yog‘diraman.” Egamizning kalomi shudir.</div>
  <div id="33"><sup><a href="https://www.kitobook.com/compare/book/24/49/33/" title="сравнение переводов, параллельные ссылки">33</a></sup> Xazor to abad tashlandiq bo‘lib qoladi, Chiyabo‘rilar makoniga aylanadi. U yerda hech kim yashamaydi, U joylarga hech kim borib o‘rnashmaydi.</div>
  <div id="34"><sup><a href="https://www.kitobook.com/compare/book/24/49/34/" title="сравнение переводов, параллельные ссылки">34</a></sup> Yahudo shohi Zidqiyo hukmronligining boshida Egamiz Yeremiyo payg‘ambarga Elam yurti to‘g‘risida O‘z so‘zini ayon qildi.</div>
  <div id="35"><sup><a href="https://www.kitobook.com/compare/book/24/49/35/" title="сравнение переводов, параллельные ссылки">35</a></sup> Sarvari Olam demoqda: “Men Elam merganlarini nobud qilaman. Qudratining manbaini sindiraman.</div>
  <div id="36"><sup><a href="https://www.kitobook.com/compare/book/24/49/36/" title="сравнение переводов, параллельные ссылки">36</a></sup> Ular ustiga to‘rt tomondan dushman solaman. Hammasini yer yuzining to‘rt tomoniga tarqatib yuboraman. Elamliklar qochib bormagan biron bir yurt qolmaydi.”</div>
  <div id="37"><sup><a href="https://www.kitobook.com/compare/book/24/49/37/" title="сравнение переводов, параллельные ссылки">37</a></sup> Egamiz demoqda: “Men Elamni qasdi bor dushmanlari qarshisida sarosimaga solaman. Qaynagan g‘azabimni ustilariga kulfat qilib yog‘diraman. Ortidan qilich solib, hammasini bitta qoldirmay qirib tashlayman.</div>
  <div id="38"><sup><a href="https://www.kitobook.com/compare/book/24/49/38/" title="сравнение переводов, параллельные ссылки">38</a></sup> Ularning shohini a’yonlari bilan birga yo‘q qilaman. Elamda O‘z taxtimni o‘rnataman.</div>
  <div id="39"><sup><a href="https://www.kitobook.com/compare/book/24/49/39/" title="сравнение переводов, параллельные ссылки">39</a></sup> Ammo keyinchalik Men Elam xalqini yana farovonlikka erishtiraman.” Egamizning kalomi shudir.</div>
</div>