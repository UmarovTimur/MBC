<div itemprop="articleBody" class="text">
  <div id="1"><sup><a href="https://www.kitobook.com/compare/book/24/26/1/" title="сравнение переводов, параллельные ссылки">1</a></sup> Yo‘shiyo o‘g‘li Yohayiqimning Yahudodagi ilk hukmronligi davrida Yeremiyoga Egamiz O‘z so‘zini ayon qildi.</div>
  <div id="2"><sup><a href="https://www.kitobook.com/compare/book/24/26/2/" title="сравнение переводов, параллельные ссылки">2</a></sup> Egamiz shunday dedi: “Ey Yeremiyo, uyimning hovlisiga borib tur. Yahudo shaharlaridan uyimga sajda qilmoqchi bo‘lib kelgan hamma odamlarga gapir. Men senga amr qilgan barcha so‘zlarni, birontasini ham qoldirmay ularga ayt.</div>
  <div id="3"><sup><a href="https://www.kitobook.com/compare/book/24/26/3/" title="сравнение переводов, параллельные ссылки">3</a></sup> Balki, ular Men aytgan gaplarga quloq solib, yovuz yo‘llaridan qaytishar. Shunda Men ham shaxtimdan qaytaman. Qilgan qabihliklari tufayli boshlariga keltirmoqchi bo‘layotgan falokatni keltirmayman.</div>
  <div id="4"><sup><a href="https://www.kitobook.com/compare/book/24/26/4/" title="сравнение переводов, параллельные ссылки">4</a></sup> Sen ularga shunday deb ayt: Egamiz demoqda: “Sizlar Menga quloq solmadingizlar, bergan qonunlarimni bajarmadingizlar.</div>
  <div id="5"><sup><a href="https://www.kitobook.com/compare/book/24/26/5/" title="сравнение переводов, параллельные ссылки">5</a></sup> Oldilaringizga qayta–qayta payg‘ambar qullarimni jo‘natdim, ammo sizlar ularning gapiga kirmadingizlar. Agar endi aytganlarimni bajarmasangizlar,</div>
  <div id="6"><sup><a href="https://www.kitobook.com/compare/book/24/26/6/" title="сравнение переводов, параллельные ссылки">6</a></sup> Men bu uyni Shilo‘ning ko‘yiga solaman. Bu shaharni esa yer yuzidagi xalqlar orasida la’nati qilaman.”</div>
  <div id="7"><sup><a href="https://www.kitobook.com/compare/book/24/26/7/" title="сравнение переводов, параллельные ссылки">7</a></sup> Ruhoniylar, payg‘ambarlar va butun xalq Yeremiyoning Egamiz uyida aytayotgan bu gaplarini eshitishdi.</div>
  <div id="8"><sup><a href="https://www.kitobook.com/compare/book/24/26/8/" title="сравнение переводов, параллельные ссылки">8</a></sup> Yeremiyo Egamizning amr qilgan hamma so‘zlarini butun xalqqa aytib bo‘lgach, ruhoniylar, payg‘ambarlar va butun xalq unga tashlanib: “O‘ldiringlar uni!” — deya baqira boshlashdi.</div>
  <div id="9"><sup><a href="https://www.kitobook.com/compare/book/24/26/9/" title="сравнение переводов, параллельные ссылки">9</a></sup> “Sen hali Egamiz nomidan bashorat qiladigan bo‘lib qoldingmi?! “Bu uy Shilo‘ning ko‘yiga tushadi, bu shahar esa vayron bo‘lib huvullab qoladi”, deb aytishga qanday jur’at etding?!” Egamiz uyidagi butun olomon Yeremiyoni o‘rab oldi.</div>
  <div id="10"><sup><a href="https://www.kitobook.com/compare/book/24/26/10/" title="сравнение переводов, параллельные ссылки">10</a></sup> Bundan xabar topgan saroydagi Yahudo a’yonlari Egamizning uyiga keldilar. Qozilik qilish uchun Yangi darvozaning kiraverishidagi kursilarga o‘tirdilar.</div>
  <div id="11"><sup><a href="https://www.kitobook.com/compare/book/24/26/11/" title="сравнение переводов, параллельные ссылки">11</a></sup> Shunda ruhoniylar bilan payg‘ambarlar yetib kelgan a’yonlarga va xaloyiqqa murojaat qilib dedilar: “Bu odam o‘limga loyiq! U shahrimizga qarshi bashorat qildi, buni o‘z qulog‘ingiz bilan eshitdingiz.”</div>
  <div id="12"><sup><a href="https://www.kitobook.com/compare/book/24/26/12/" title="сравнение переводов, параллельные ссылки">12</a></sup> Yeremiyo o‘z navbatida shunday dedi: “Sizlar eshitgan barcha so‘zlarni gapirishim uchun, meni Egam yubordi. “Bu uyga va shaharga qarshi bashorat qil”, dedi.</div>
  <div id="13"><sup><a href="https://www.kitobook.com/compare/book/24/26/13/" title="сравнение переводов, параллельные ссылки">13</a></sup> Agar sizlar yomon yo‘lingizdan qaytsangiz, turmush tarzingizni o‘zgartirsangiz, Egangiz Xudoga itoat etsangiz, Egamiz ham shaxtidan qaytadi, sizlarga e’lon qilgan falokatni boshingizga keltirmaydi.</div>
  <div id="14"><sup><a href="https://www.kitobook.com/compare/book/24/26/14/" title="сравнение переводов, параллельные ссылки">14</a></sup> Mana, men sizning ixtiyoringizdaman. Nimani to‘g‘ri, deb bilsangiz, menga shuni qiling.</div>
  <div id="15"><sup><a href="https://www.kitobook.com/compare/book/24/26/15/" title="сравнение переводов, параллельные ссылки">15</a></sup> Faqat bilib qo‘yinglar: agar meni o‘ldirsangizlar, sizlar ham, shahar aholisi ham aybsiz odamning qonini to‘kkan bo‘lasizlar. Zotan, bu so‘zlarning hammasini sizlarga aytishim uchun Egamizning O‘zi meni yuborgan.”</div>
  <div id="16"><sup><a href="https://www.kitobook.com/compare/book/24/26/16/" title="сравнение переводов, параллельные ссылки">16</a></sup> So‘ng a’yonlar bilan butun xaloyiq ruhoniylarga va payg‘ambarlarga shunday dedilar: “Yo‘q, bu odam o‘limga loyiq emas. U bizga Egamiz Xudo nomidan gapiryapti–ku!”</div>
  <div id="17"><sup><a href="https://www.kitobook.com/compare/book/24/26/17/" title="сравнение переводов, параллельные ссылки">17</a></sup> Yurtning bir nechta oqsoqoli ham chiqib, to‘plangan butun olomonga shunday dedilar:</div>
  <div id="18"><sup><a href="https://www.kitobook.com/compare/book/24/26/18/" title="сравнение переводов, параллельные ссылки">18</a></sup> “Yahudo shohi Hizqiyo davrida bashorat qilib yurgan Mo‘rashatlik Mixo ham Yahudo xalqiga shunday deb aytgan edi: “Sarvari Olam demoqda: Quddus daladay shudgor qilinadi, Sion xarobazor bo‘ladi, Egamizning uyi turgan tog‘ni Qalin o‘rmonzor qoplaydi.”</div>
  <div id="19"><sup><a href="https://www.kitobook.com/compare/book/24/26/19/" title="сравнение переводов, параллельные ссылки">19</a></sup> O‘shanda Yahudo shohi bilan butun xalq payg‘ambarni o‘ldirganmidi?! Aksincha, shoh Egamizdan qo‘rqib, Undan marhamat so‘ragan edi. Egamiz esa shaxtidan qaytib, ularga e’lon qilgan falokatni boshlariga keltirmadi. Biz–chi? Biz o‘zimizning boshimizga o‘zimiz falokat keltiryapmiz–ku!</div>
  <div id="20"><sup><a href="https://www.kitobook.com/compare/book/24/26/20/" title="сравнение переводов, параллельные ссылки">20</a></sup> Egamizning nomidan bashorat qilgan yana bir odam bor edi. U Xirat–Yorimlik Shamayo o‘g‘li Uriyo edi. U ham xuddi Yeremiyoga o‘xshab bu yurt va shaharga qarshi bashorat qilgan edi.</div>
  <div id="21"><sup><a href="https://www.kitobook.com/compare/book/24/26/21/" title="сравнение переводов, параллельные ссылки">21</a></sup> Shoh Yohayiqim, uning hamma soqchilari va a’yonlari Uriyoning so‘zlarini eshitdilar. Shunda shoh Uriyoni o‘ldirishga qasd qildi. Bundan xabardor bo‘lgan Uriyo qo‘rqqanidan Misrga qochib ketdi.</div>
  <div id="22"><sup><a href="https://www.kitobook.com/compare/book/24/26/22/" title="сравнение переводов, параллельные ссылки">22</a></sup> Shoh Yohayiqim uning orqasidan Axbor o‘g‘li Elnatanni odamlari bilan jo‘natdi.</div>
  <div id="23"><sup><a href="https://www.kitobook.com/compare/book/24/26/23/" title="сравнение переводов, параллельные ссылки">23</a></sup> Ular Uriyoni Misrda tutib olib, shohning oldiga olib kelgan edilar. Shoh uni o‘ldirib, jasadini avom xalqning qabristoniga tashlagan edi.”</div>
  <div id="24"><sup><a href="https://www.kitobook.com/compare/book/24/26/24/" title="сравнение переводов, параллельные ссылки">24</a></sup> Shunga qaramay, Shofon o‘g‘li Oxixam Yeremiyoning tarafini oldi. Yeremiyoni o‘ldirmoqchi bo‘lgan olomonning qo‘liga topshirishga yo‘l qo‘ymadi.</div>
</div>