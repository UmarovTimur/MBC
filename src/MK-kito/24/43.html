<div itemprop="articleBody" class="text">
  <div id="1"><sup><a href="https://www.kitobook.com/compare/book/24/43/1/" title="сравнение переводов, параллельные ссылки">1</a></sup> Yeremiyo Egasi Xudo o‘ziga ayon qilgan bu so‘zlarning hammasini butun xalqqa aytib bo‘lgach,</div>
  <div id="2"><sup><a href="https://www.kitobook.com/compare/book/24/43/2/" title="сравнение переводов, параллельные ссылки">2</a></sup> Ho‘shayyo o‘g‘li Ozariyo, Kariyox o‘g‘li Yo‘xanon va boshqa surbetlar Yeremiyoga shunday dedilar: “Yolg‘on gapiryapsan! Egamiz Xudo senga, Misrga borib yashamanglar, deb aytmagan.</div>
  <div id="3"><sup><a href="https://www.kitobook.com/compare/book/24/43/3/" title="сравнение переводов, параллельные ссылки">3</a></sup> Neriyo o‘g‘li Borux seni gijgijlab yuribdi. U bizni Bobilliklarning qo‘liga tushirib, halok qilmoqchi yoki surgun qilib yubormoqchi.”</div>
  <div id="4"><sup><a href="https://www.kitobook.com/compare/book/24/43/4/" title="сравнение переводов, параллельные ссылки">4</a></sup> Shunday qilib, Kariyox o‘g‘li Yo‘xanon, lashkarboshilar va butun xalq Egamizning amriga itoat qilmadilar, ular Yahudo yurtida qolishdan bosh tortdilar.</div>
  <div id="5"><sup><a href="https://www.kitobook.com/compare/book/24/43/5/" title="сравнение переводов, параллельные ссылки">5</a></sup> Yahudoga turli yurtlardan qaytib kelgan hamma odamlarni Kariyox o‘g‘li Yo‘xanon va lashkarboshilar o‘zlari bilan olib ketdilar.</div>
  <div id="6"><sup><a href="https://www.kitobook.com/compare/book/24/43/6/" title="сравнение переводов, параллельные ссылки">6</a></sup> Bulardan tashqari, ular qo‘riqchilar sardori Nabizaradon Oxixam o‘g‘li Gadaliyo yonida qoldirib ketgan hamma erkagu ayollarni, bola– chaqa, malikalar, Yeremiyo payg‘ambar va Neriyo o‘g‘li Boruxni ham o‘zlari bilan olib ketdilar.</div>
  <div id="7"><sup><a href="https://www.kitobook.com/compare/book/24/43/7/" title="сравнение переводов, параллельные ссылки">7</a></sup> Ular Egamizning amriga itoat qilmay, Misrga jo‘nab, Taxpanxas shahriga yetib bordilar.</div>
  <div id="8"><sup><a href="https://www.kitobook.com/compare/book/24/43/8/" title="сравнение переводов, параллельные ссылки">8</a></sup> Taxpanxasda Yeremiyoga Egamizning quyidagi so‘zi ayon bo‘ldi:</div>
  <div id="9"><sup><a href="https://www.kitobook.com/compare/book/24/43/9/" title="сравнение переводов, параллельные ссылки">9</a></sup> “Yahudiylarning ko‘zi oldida katta toshlarni ol. Bu toshlarni Taxpanxas shahridagi fir’avn saroyining kiraverishiga, hovlidagi g‘isht yo‘lagi ostiga ko‘mib qo‘y.</div>
  <div id="10"><sup><a href="https://www.kitobook.com/compare/book/24/43/10/" title="сравнение переводов, параллельные ссылки">10</a></sup> So‘ng yahudiylarga shunday deb ayt: Isroil xalqining Xudosi — Sarvari Olam demoqda: Men Bobil shohi qulim Navuxadnazarni bu yerga olib kelaman. U mana shu ko‘milgan toshlarning ustiga taxtini o‘rnatib, shohona chodirini tikadi.</div>
  <div id="11"><sup><a href="https://www.kitobook.com/compare/book/24/43/11/" title="сравнение переводов, параллельные ссылки">11</a></sup> U kelib Misrni vayron qiladi, har bir odam peshanasidagini ko‘radi: Ba’zilar o‘latga yo‘liqib, nobud bo‘ladi, Ba’zilar asirlikka tushib, surgun qilinadi, Ba’zilar qilichdan o‘tkaziladi.</div>
  <div id="12"><sup><a href="https://www.kitobook.com/compare/book/24/43/12/" title="сравнение переводов, параллельные ссылки">12</a></sup> Mening amrim bilan Navuxadnazar Misr xudolarining sajdagohlariga o‘t qo‘yadi. Ba’zi butlarini yondiradi, ba’zilarini o‘zi bilan olib ketadi. Qo‘ychivon to‘nini bit–burgadan astoydil tozalaganday, Navuxadnazar ham Misr yurtini qirtishlab tozalaydi. So‘ng sog‘–salomat o‘z yurtiga qaytib ketadi.</div>
  <div id="13"><sup><a href="https://www.kitobook.com/compare/book/24/43/13/" title="сравнение переводов, параллельные ссылки">13</a></sup> U Misrdagi Quyosh sajdagohiga o‘rnatilgan butsimon toshlarni buzib tashlaydi. Misr xudolarining sajdagohlarini yoqib yuboradi.”</div>
</div>