<div itemprop="articleBody" class="text">
  <div id="1"><sup><a href="https://www.kitobook.com/compare/book/24/47/1/" title="сравнение переводов, параллельные ссылки">1</a></sup> Fir’avn G‘azo shahriga hujum qilishidan oldin, Filist xalqi haqida Egamizning shu so‘zlari Yeremiyoga ayon bo‘ldi:</div>
  <div id="2"><sup><a href="https://www.kitobook.com/compare/book/24/47/2/" title="сравнение переводов, параллельные ссылки">2</a></sup> Egamiz aytmoqda: — Qarang, shimolda dushmanlar to‘planmoqda, Ular suvga o‘xshab ko‘pirib kelmoqda. Jo‘shqin daryo kabi toshib hovliqmoqda. Ular to‘fonday butun yurtni bosib ketadi, U yerdagi hammani — Shaharlar va odamlarni cho‘ktiradi. Xalq dodu faryod qiladi, Yurt aholisi fig‘on chekadi.</div>
  <div id="3"><sup><a href="https://www.kitobook.com/compare/book/24/47/3/" title="сравнение переводов, параллельные ссылки">3</a></sup> Ot tuyoqlari tasir–tusur uradi, Aravalar taraq–turuq qiladi, G‘ildiraklar gursullaydi. Erkaklar ichidan zil ketadilar. Hatto bolalarini qutqargani ham Ular orqaga qaytmaydilar.</div>
  <div id="4"><sup><a href="https://www.kitobook.com/compare/book/24/47/4/" title="сравнение переводов, параллельные ссылки">4</a></sup> Ha, o‘sha kun keladi, Filist xalqi qirib tashlanadi! Omon qolgan ittifoqchilari yo‘q qilinadi. Tir va Sidon shaharlariga yordam kelmaydi, Xafto‘r sohillaridan kelgan Filistlarni Egamizning O‘zi yo‘q qiladi.</div>
  <div id="5"><sup><a href="https://www.kitobook.com/compare/book/24/47/5/" title="сравнение переводов, параллельные ссылки">5</a></sup> G‘azo aholisi qayg‘udan sochlarini oldiradi, Ashqalon odamlarining dami ichiga tushib ketadi. Ey, Filist zabardastlaridan omon qolganlari! Qachongacha g‘am chekib, badaningizni tilasiz?!</div>
  <div id="6"><sup><a href="https://www.kitobook.com/compare/book/24/47/6/" title="сравнение переводов, параллельные ссылки">6</a></sup> “Sho‘rim qursin! Ey Egamning qilichi! Qachon tinib–tinchiysan sen?! Bo‘ldi yetar, tinchlanaqol! Qiningga kir, damingni ol!”</div>
  <div id="7"><sup><a href="https://www.kitobook.com/compare/book/24/47/7/" title="сравнение переводов, параллельные ссылки">7</a></sup> Evoh, Egamning O‘zi amr etgan bo‘lsa, Qanday dam olsin u qilich?! “Ashqalon shahriga va sohilga hujum qil” degan bo‘lsa, Qanday tinchlansin u qilich?!</div>
</div>