<div itemprop="articleBody" class="text">
  <div id="1"><sup><a href="https://www.kitobook.com/compare/book/24/19/1/" title="сравнение переводов, параллельные ссылки">1</a></sup> Egamiz menga shunday dedi: “Borib kuloldan bir sopol ko‘za sotib ol. So‘ng yoningga xalq oqsoqollaridan va bosh ruhoniylardan olib,</div>
  <div id="2"><sup><a href="https://www.kitobook.com/compare/book/24/19/2/" title="сравнение переводов, параллельные ссылки">2</a></sup> Singan ko‘zalar darvozasi yaqinidagi Xinnum soyligiga tush. Men senga aytadigan so‘zlarni oqsoqollarga sen o‘sha yerda aytasan.</div>
  <div id="3"><sup><a href="https://www.kitobook.com/compare/book/24/19/3/" title="сравнение переводов, параллельные ссылки">3</a></sup> Sen ularga shunday deb ayt: “Ey Yahudo shohlari, Quddus aholisi, Egamizning so‘zlarini eshitinglar. Isroil xalqining Xudosi — Sarvari Olam shunday demoqda: Men bu joyga shunday falokat yog‘diramanki, bu falokatni eshitganlarning boshidan hushi uchadi.</div>
  <div id="4"><sup><a href="https://www.kitobook.com/compare/book/24/19/4/" title="сравнение переводов, параллельные ссылки">4</a></sup> Zotan xalqim Meni tark etdi, bu yerni harom qildi. Ular o‘zlari bilmagan, ota–bobolari ham, Yahudo shohlari ham bilmagan begona xudolarga qurbonliklar kuydirdilar. Bu yerni begunoh odamlarning qoniga to‘ldirdilar.</div>
  <div id="5"><sup><a href="https://www.kitobook.com/compare/book/24/19/5/" title="сравнение переводов, параллельные ссылки">5</a></sup> Baalga atab sajdagohlar qurdilar. U yerda o‘z o‘g‘il–qizlarini Baalga qurbonlik qilib kuydirdilar. Men ularga buni amr qilmaganman, bunaqasini xayolimga ham keltirmaganman.”</div>
  <div id="6"><sup><a href="https://www.kitobook.com/compare/book/24/19/6/" title="сравнение переводов, параллельные ссылки">6</a></sup> Egamiz shunday demoqda: “Qarab turinglar! Shunday kunlar keladiki, odamlar bu joyni Tofat yoki Xinnum soyligi, deb atamaydi, balki bu joy “Qirg‘in vodiysi” deb ataladigan bo‘ladi.</div>
  <div id="7"><sup><a href="https://www.kitobook.com/compare/book/24/19/7/" title="сравнение переводов, параллельные ссылки">7</a></sup> Mana shu joyda Men Yahudo va Quddusning rejalarini barbod qilaman. Xalqimni dushmanlarga mag‘lub qilib beraman, ularda qasdi borlarning qo‘liga topshiraman. Jasadlarini qushlarga, yovvoyi hayvonlarga yem qilaman.</div>
  <div id="8"><sup><a href="https://www.kitobook.com/compare/book/24/19/8/" title="сравнение переводов, параллельные ссылки">8</a></sup> Men bu shaharni shunday vayron qilamanki, uning oldidan o‘tgan– ketgan har bir kishi shaharning ayanchli ahvolidan dahshatga tushib, qotib qoladi.</div>
  <div id="9"><sup><a href="https://www.kitobook.com/compare/book/24/19/9/" title="сравнение переводов, параллельные ссылки">9</a></sup> Dushmanlar shaharni qamal qilib, odamlarni qirib tashlamoqchi bo‘ladilar. Qamal paytida azobda qolgan xalq o‘g‘il–qizlarining va bir–birining etini yeydigan bo‘ladi.”</div>
  <div id="10"><sup><a href="https://www.kitobook.com/compare/book/24/19/10/" title="сравнение переводов, параллельные ссылки">10</a></sup> Ey Yeremiyo, o‘zing bilan kelganlarning oldida ko‘zani sindir.</div>
  <div id="11"><sup><a href="https://www.kitobook.com/compare/book/24/19/11/" title="сравнение переводов, параллельные ссылки">11</a></sup> Ularga shunday deb ayt: “Sarvari Olam shunday demoqda: Mana bu ko‘za chilparchin bo‘lib, tuzatib bo‘lmaydigan ahvolga tushgani kabi, Men bu xalqni va bu shaharni chilparchin qilaman. O‘liklar Tofatda dafn qilinadi, o‘liklar ko‘pligidan qabrlarga joy yetmay qoladi.”</div>
  <div id="12"><sup><a href="https://www.kitobook.com/compare/book/24/19/12/" title="сравнение переводов, параллельные ссылки">12</a></sup> Egamiz shunday demoqda: “Men bu shaharni va uning aholisini shunday ahvolga solamanki, bu shahar Tofatga o‘xshagan bo‘lib qoladi.</div>
  <div id="13"><sup><a href="https://www.kitobook.com/compare/book/24/19/13/" title="сравнение переводов, параллельные ссылки">13</a></sup> Quddusdagi xonadonlar va Yahudo shohlarining saroylari Tofat kabi harom bo‘ladi. Chunki u yerlardagi hamma uylarning tomlarida samoviy jismlarga atab qurbonliklar kuydirilgan, begona xudolarga sharob nazrlari keltirilgan.”</div>
  <div id="14"><sup><a href="https://www.kitobook.com/compare/book/24/19/14/" title="сравнение переводов, параллельные ссылки">14</a></sup> Yeremiyo Egamizning amri bilan Tofatda bashorat qildi, so‘ng u yerdan qaytib kelgach, Egamizning uyi hovlisida turib xalqqa dedi:</div>
  <div id="15"><sup><a href="https://www.kitobook.com/compare/book/24/19/15/" title="сравнение переводов, параллельные ссылки">15</a></sup> “Isroil xalqining Xudosi — Sarvari Olam shunday demoqda: Endi Men aytgan so‘zimga binoan bu shahar va uning atrofidagi qishloqlarga falokat keltiraman, chunki sizlar o‘jarlik qilib, so‘zlarimni eshitishni xohlamadingizlar.”</div>
</div>