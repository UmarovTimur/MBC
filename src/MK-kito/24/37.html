<div itemprop="articleBody" class="text">
  <div id="1"><sup><a href="https://www.kitobook.com/compare/book/24/37/1/" title="сравнение переводов, параллельные ссылки">1</a></sup> Bobil shohi Navuxadnazar Yo‘shiyo o‘g‘li Zidqiyoni Yohayiqim o‘g‘li Yohayixinning o‘rniga Yahudo shohi qilib tayinladi.</div>
  <div id="2"><sup><a href="https://www.kitobook.com/compare/book/24/37/2/" title="сравнение переводов, параллельные ссылки">2</a></sup> Ammo na shoh, na a’yonlari, na yurtdagi xalq Egamizning Yeremiyo orqali aytgan so‘zlariga quloq solar edilar.</div>
  <div id="3"><sup><a href="https://www.kitobook.com/compare/book/24/37/3/" title="сравнение переводов, параллельные ссылки">3</a></sup> Shoh Zidqiyo Shalamiyo o‘g‘li Yohuxal bilan Masiyo o‘g‘li ruhoniy Zafaniyoni Yeremiyo payg‘ambarning oldiga yuborar ekan, shu gaplarni ayttirib yubordi: “Iltimos, biz uchun Egamiz Xudoga iltijo qil.”</div>
  <div id="4"><sup><a href="https://www.kitobook.com/compare/book/24/37/4/" title="сравнение переводов, параллельные ссылки">4</a></sup> Yeremiyo shu vaqtgacha qamoqqa olinmaganligi uchun, xalq orasida bemalol yurar edi.</div>
  <div id="5"><sup><a href="https://www.kitobook.com/compare/book/24/37/5/" title="сравнение переводов, параллельные ссылки">5</a></sup> Shu orada fir’avn lashkarlari Misrdan chiqishdi. Quddusni qamal qilib turgan Bobilliklar bu xabarni eshitishgach, Quddusdan chekindilar.</div>
  <div id="6"><sup><a href="https://www.kitobook.com/compare/book/24/37/6/" title="сравнение переводов, параллельные ссылки">6</a></sup> Shunda Egamiz so‘zini Yeremiyoga ayon qildi.</div>
  <div id="7"><sup><a href="https://www.kitobook.com/compare/book/24/37/7/" title="сравнение переводов, параллельные ссылки">7</a></sup> Isroil xalqining Xudosi — Egamiz shunday demoqda: “Xudoning so‘zini bilmoqchi bo‘lib, ikkovingizni oldimga yuborgan Yahudo shohiga shunday deb ayting: Sizlarga yordam bermoqchi bo‘lib kelayotgan fir’avn lashkarlari o‘zlarining yurti — Misrga qaytib ketishadi.</div>
  <div id="8"><sup><a href="https://www.kitobook.com/compare/book/24/37/8/" title="сравнение переводов, параллельные ссылки">8</a></sup> Bobilliklar esa Quddusga qaytib kelib, shaharga qarshi jang qiladilar. Ular shaharni qo‘lga olib, yondirib yuboradilar.”</div>
  <div id="9"><sup><a href="https://www.kitobook.com/compare/book/24/37/9/" title="сравнение переводов, параллельные ссылки">9</a></sup> Egamiz yana shunday demoqda: “Bobilliklar endi qaytib kelishmaydi, deb o‘zlaringizni aldamanglar, chunki ular albatta qaytib kelishadi.</div>
  <div id="10"><sup><a href="https://www.kitobook.com/compare/book/24/37/10/" title="сравнение переводов, параллельные ссылки">10</a></sup> Bordi–yu, sizlar Bobilliklarning butun lashkarini mag‘lub qilganingizda ham, ularning chodirlarida qolgan yaradorlar kelib, shahringizga o‘t qo‘ygan bo‘lardi.”</div>
  <div id="11"><sup><a href="https://www.kitobook.com/compare/book/24/37/11/" title="сравнение переводов, параллельные ссылки">11</a></sup> Fir’avn lashkarlari yaqinlashib kelayotganligi uchun, Bobilliklar Quddusdan chekindilar.</div>
  <div id="12"><sup><a href="https://www.kitobook.com/compare/book/24/37/12/" title="сравнение переводов, параллельные ссылки">12</a></sup> Shunda Yeremiyo Benyamin hududidagi xalq orasida o‘ziga tegishli yer ulushini ko‘rish uchun Quddus shahridan ketmoqchi bo‘ldi.</div>
  <div id="13"><sup><a href="https://www.kitobook.com/compare/book/24/37/13/" title="сравнение переводов, параллельные ссылки">13</a></sup> U Quddusning Benyamin darvozasiga yetib olgach, soqchilar boshlig‘i Yiriyo: “Sen Bobilliklarning oldiga qochib ketmoqchisan”, deb uni qamoqqa oldi. Yiriyo Shalamiyoning o‘g‘li, Xanoniyoning nevarasi edi.</div>
  <div id="14"><sup><a href="https://www.kitobook.com/compare/book/24/37/14/" title="сравнение переводов, параллельные ссылки">14</a></sup> “Yolg‘on! — dedi Yeremiyo — Men Bobilliklarning oldiga qochmoqchi emasman.” Ammo Yiriyo Yeremiyoning gapiga quloq solishni istamay, uni hibsga olib, a’yonlarning oldiga olib bordi.</div>
  <div id="15"><sup><a href="https://www.kitobook.com/compare/book/24/37/15/" title="сравнение переводов, параллельные ссылки">15</a></sup> A’yonlar Yeremiyodan g‘azablanib, uni kaltaklashdi. So‘ng kotib Yo‘natanning zindonga aylantirilgan uyiga qamab qo‘yishdi.</div>
  <div id="16"><sup><a href="https://www.kitobook.com/compare/book/24/37/16/" title="сравнение переводов, параллельные ссылки">16</a></sup> Shunday qilib, Yeremiyo uzoq vaqt zindon hujralaridan birida yotdi.</div>
  <div id="17"><sup><a href="https://www.kitobook.com/compare/book/24/37/17/" title="сравнение переводов, параллельные ссылки">17</a></sup> Oradan vaqt o‘tdi. Shoh Zidqiyo Yeremiyoni saroyiga chaqirtirib: — Egamizdan biron xabar bormi? — deb yashirincha so‘radi. — Ha, bor, — dedi Yeremiyo. — Siz Bobil shohining qo‘liga tushasiz.</div>
  <div id="18"><sup><a href="https://www.kitobook.com/compare/book/24/37/18/" title="сравнение переводов, параллельные ссылки">18</a></sup> Nega ular meni zindonga tashlashdi? Men a’yonlaringizga va bu xalqqa qarshi nima gunoh qilibman?! — dedi yana u.</div>
  <div id="19"><sup><a href="https://www.kitobook.com/compare/book/24/37/19/" title="сравнение переводов, параллельные ссылки">19</a></sup> — “Bobil shohi sizga hujum qilmaydi, yurtimizga u tajovuz qilmaydi”, deb bashorat qilgan payg‘ambarlaringiz qani?!</div>
  <div id="20"><sup><a href="https://www.kitobook.com/compare/book/24/37/20/" title="сравнение переводов, параллельные ссылки">20</a></sup> Yolvoraman, Olampanohim, iltijoimni rad etmang, meni kotib Yo‘natanning uyiga qaytarib yubormang. U yerda adoi tamom bo‘laman.</div>
  <div id="21"><sup><a href="https://www.kitobook.com/compare/book/24/37/21/" title="сравнение переводов, параллельные ссылки">21</a></sup> Shoh Zidqiyo, Yeremiyoni soqchilar hovlisiga qamab qo‘yinglar, shaharda non qolmaguncha, har kuni unga novvoy rastasidan bittadan non olib beringlar, deb buyurdi. Shunday qilib, Yeremiyo soqchilar hovlisida qoldi.</div>
</div>