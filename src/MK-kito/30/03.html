<div itemprop="articleBody" class="text">
  <div id="1"><sup><a href="https://www.kitobook.com/compare/book/30/03/1/" title="сравнение переводов, параллельные ссылки">1</a></sup> Ey Isroil xalqi, Egamizning so‘zlariga quloq soling. U Misrdan olib chiqqan butun xalqingizga shunday deb aytmoqda:</div>
  <div id="2"><sup><a href="https://www.kitobook.com/compare/book/30/03/2/" title="сравнение переводов, параллельные ссылки">2</a></sup> “Yer yuzidagi barcha xalqlar orasidan Yolg‘iz sizlarni tanlab olgan edim. Shu sababdan ham gunohlaringizga toqat qila olmayman, Qilgan hamma gunohlaringiz uchun sizlarni jazolayman.”</div>
  <div id="3"><sup><a href="https://www.kitobook.com/compare/book/30/03/3/" title="сравнение переводов, параллельные ссылки">3</a></sup> Ikki kishi kelishib olgandan keyingina birga yo‘lga tushadi.</div>
  <div id="4"><sup><a href="https://www.kitobook.com/compare/book/30/03/4/" title="сравнение переводов, параллельные ссылки">4</a></sup> Sher qurbonini ko‘zlab qo‘ysagina, o‘rmonda o‘kiradi, Shervachcha o‘ljasini ushlasagina, uyasida irillaydi.</div>
  <div id="5"><sup><a href="https://www.kitobook.com/compare/book/30/03/5/" title="сравнение переводов, параллельные ссылки">5</a></sup> Tuzoqqa yemish qo‘yilsagina, qush sirtmoqqa tushadi, Tuzoqqa hech narsa ilinmasa, sirtmoq tortilmaydi.</div>
  <div id="6"><sup><a href="https://www.kitobook.com/compare/book/30/03/6/" title="сравнение переводов, параллельные ссылки">6</a></sup> Xo‘sh, shaharda burg‘u chalinsa, kim sarosimaga tushmaydi?! Egamizning irodasisiz hech bir kulfat shaharga kelmaydi.</div>
  <div id="7"><sup><a href="https://www.kitobook.com/compare/book/30/03/7/" title="сравнение переводов, параллельные ссылки">7</a></sup> Darhaqiqat, Egamiz Rabbiy O‘z sirini payg‘ambarlariga ayon qiladi, Sirini o‘sha xizmatkorlariga ayon qilmay turib, U hech narsa qilmaydi.</div>
  <div id="8"><sup><a href="https://www.kitobook.com/compare/book/30/03/8/" title="сравнение переводов, параллельные ссылки">8</a></sup> Ana, sher o‘kirdi! Kim qo‘rqmaydi?! Ana, Egamiz Rabbiy gapirdi! Kim bashorat qilmaydi?!</div>
  <div id="9"><sup><a href="https://www.kitobook.com/compare/book/30/03/9/" title="сравнение переводов, параллельные ссылки">9</a></sup> Ashdod qal’alarida e’lon qiling, Misr qal’alarida shunday deb jar soling: “Samariya atrofidagi qirlarda to‘planing, U yerdagi avjga chiqqan g‘alayonni bir ko‘ring, Zo‘ravonlikning guvohi bo‘ling.”</div>
  <div id="10"><sup><a href="https://www.kitobook.com/compare/book/30/03/10/" title="сравнение переводов, параллельные ссылки">10</a></sup> Egamiz shunday demoqda: “Samariyaliklar qal’alarini harom boylikka to‘ldirdilar, To‘g‘rilik nimaligini ular bilmaydilar.”</div>
  <div id="11"><sup><a href="https://www.kitobook.com/compare/book/30/03/11/" title="сравнение переводов, параллельные ссылки">11</a></sup> Shu sababdan Egamiz Rabbiy shunday demoqda: “Dushman Samariyani qurshovga oladi, Istehkomlarini vayron qiladi, Samariya qal’alari talon–taroj bo‘ladi.”</div>
  <div id="12"><sup><a href="https://www.kitobook.com/compare/book/30/03/12/" title="сравнение переводов, параллельные ссылки">12</a></sup> Egamiz shunday demoqda: “Arslonning og‘zidan qo‘zichoqni tortib olmoqchi bo‘lgan cho‘pon, qo‘zichoqning ikki tuyog‘ini yoki qulog‘ining bir parchasini tortib oladi, xolos. Shu singari, Samariyada istiqomat qiluvchi Isroil xalqidan ayrimlarigina omon qoladi, ular bor– yo‘g‘i kursisining bir parchasiga, to‘shagining bir qismigagina ega bo‘ladi.”</div>
  <div id="13"><sup><a href="https://www.kitobook.com/compare/book/30/03/13/" title="сравнение переводов, параллельные ссылки">13</a></sup> Parvardigori Olam — Egamiz Rabbiy demoqda: “Gapimni eshiting! Yoqub xonadoniga qarshi guvohlik bering!</div>
  <div id="14"><sup><a href="https://www.kitobook.com/compare/book/30/03/14/" title="сравнение переводов, параллельные ссылки">14</a></sup> Men Isroil xalqini qilgan gunohi uchun jazolayman, O‘sha kuni Baytil qurbongohlarini vayron qilaman. Qurbongohning shoxlari kesilib, yerga tushib yotadi.</div>
  <div id="15"><sup><a href="https://www.kitobook.com/compare/book/30/03/15/" title="сравнение переводов, параллельные ссылки">15</a></sup> Men qishki va yozgi saroylarni buzib tashlayman, Fil suyagi bilan bezatilgan koshonalarni vayron qilaman, Barcha hashamatli uylarni yo‘q qilaman.” Egamizning kalomi shudir.</div>
</div>