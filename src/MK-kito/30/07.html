<div itemprop="articleBody" class="text">
  <div id="1"><sup><a href="https://www.kitobook.com/compare/book/30/07/1/" title="сравнение переводов, параллельные ссылки">1</a></sup> Egamiz Rabbiy menga shunday vahiy ko‘rsatdi: Dehqonlar shoh saroyi uchun bug‘doy o‘rib olganlaridan keyin, kechki ekinlar unib chiqishni boshlabdi. Shu paytda Egamiz gala–gala chigirtkalarni paydo qildi.</div>
  <div id="2"><sup><a href="https://www.kitobook.com/compare/book/30/07/2/" title="сравнение переводов, параллельные ссылки">2</a></sup> Chigirtkalar yer yuzida ko‘karib turgan hamma narsani yeb bitirishibdi. Shunda men yolvordim: “Ey Egam Rabbiy, o‘tinaman, gunohimizdan o‘t! Yoqub nasli bunga bardosh bera olarmidi?! O‘zi kichkina bir xalq bo‘lsa!”</div>
  <div id="3"><sup><a href="https://www.kitobook.com/compare/book/30/07/3/" title="сравнение переводов, параллельные ссылки">3</a></sup> Egamiz shaxtidan qaytdi: “Bunday qilmayman”, deb aytdi.</div>
  <div id="4"><sup><a href="https://www.kitobook.com/compare/book/30/07/4/" title="сравнение переводов, параллельные ссылки">4</a></sup> Egamiz menga yana bir vahiy ko‘rsatdi: Egamiz Rabbiy xalqini olov bilan jazolamoqchi bo‘libdi. Olov buyuk dengizni yamlabdi, keyin yurtni yondira boshlabdi.</div>
  <div id="5"><sup><a href="https://www.kitobook.com/compare/book/30/07/5/" title="сравнение переводов, параллельные ссылки">5</a></sup> Shunda men yolvordim: “Ey Egam Rabbiy, o‘tinaman, bas qil! Yoqub nasli bunga bardosh bera olarmidi?! O‘zi kichkina bir xalq bo‘lsa!”</div>
  <div id="6"><sup><a href="https://www.kitobook.com/compare/book/30/07/6/" title="сравнение переводов, параллельные ссылки">6</a></sup> Egamiz shaxtidan qaytdi. “Xo‘p, bunday ham qilmayman”, deb aytdi Egamiz Rabbiy.</div>
  <div id="7"><sup><a href="https://www.kitobook.com/compare/book/30/07/7/" title="сравнение переводов, параллельные ссылки">7</a></sup> Men yana bir vahiy ko‘rdim: shoqul yordamida qurilgan devorning oldida Rabbiy turgan ekan. Uning qo‘lida bir shoqul bor edi.</div>
  <div id="8"><sup><a href="https://www.kitobook.com/compare/book/30/07/8/" title="сравнение переводов, параллельные ссылки">8</a></sup> Egamiz mendan: — Nimani ko‘ryapsan, Amos? — deb so‘radi. — Shoqulni, — deb javob berdim men. So‘ng Rabbiy shunday dedi: “Qara, Men mana shu shoqul yordamida Xalqim Isroilni tekshiraman. Endi ularga shafqat qilmayman.</div>
  <div id="9"><sup><a href="https://www.kitobook.com/compare/book/30/07/9/" title="сравнение переводов, параллельные ссылки">9</a></sup> Is’hoqning sajdagohlari vayron bo‘ladi, Isroilning qadamjolari yo‘q qilinadi, Men shoh Yorubom xonadoniga qilich bilan hujum qilaman.”</div>
  <div id="10"><sup><a href="https://www.kitobook.com/compare/book/30/07/10/" title="сравнение переводов, параллельные ссылки">10</a></sup> Baytildagi ruhoniy Emoziyo Isroil shohi Yorubomga xabar yuborib, shunday dedi: — Amos Isroil xalqi orasida sizga qarshi fitna uyushtirmoqda. Uning bunday so‘zlarini xalqimiz ko‘tara olmaydi.</div>
  <div id="11"><sup><a href="https://www.kitobook.com/compare/book/30/07/11/" title="сравнение переводов, параллельные ссылки">11</a></sup> Amos shunday deb aytib yuribdi: “Yorubom qilichdan halok bo‘ladi, Isroil xalqi o‘z yurtidan albatta surgun qilinadi.”</div>
  <div id="12"><sup><a href="https://www.kitobook.com/compare/book/30/07/12/" title="сравнение переводов, параллельные ссылки">12</a></sup> Emoziyo Amosning o‘ziga esa shunday dedi: — Ey valiy, bu yerdan chiqib ket! Yahudo yurtiga bor. Noningni o‘sha yerdan topib yegin. Bashoratlaringni ham o‘sha yerda ayt.</div>
  <div id="13"><sup><a href="https://www.kitobook.com/compare/book/30/07/13/" title="сравнение переводов, параллельные ссылки">13</a></sup> Ammo Baytilda qayta bashorat qila ko‘rma, chunki bu shohning qutluq joyidir, shohligimizning sajdagohidir.</div>
  <div id="14"><sup><a href="https://www.kitobook.com/compare/book/30/07/14/" title="сравнение переводов, параллельные ссылки">14</a></sup> Amos esa Emoziyoga shunday javob berdi: — Mening mashg‘ulotim payg‘ambarlik emas, payg‘ambarlarga shogird ham tushmaganman. Men podani boqib yuradigan oddiy bir cho‘ponman, shikamora–anjir daraxtlarini parvarish qilaman.</div>
  <div id="15"><sup><a href="https://www.kitobook.com/compare/book/30/07/15/" title="сравнение переводов, параллельные ссылки">15</a></sup> Bir kuni suruvni haydab ketayotganimda Egamiz meni chaqirib: “Bor, xalqim Isroilga bashorat qil”, deb aytdi.</div>
  <div id="16"><sup><a href="https://www.kitobook.com/compare/book/30/07/16/" title="сравнение переводов, параллельные ссылки">16</a></sup> Ey Emoziyo, endi Egamizning so‘zlarini eshit! Sen menga: “Isroil haqida bashorat qilma, Is’hoq xonadoniga qarshi gap gapirma”, deb aytyapsan.</div>
  <div id="17"><sup><a href="https://www.kitobook.com/compare/book/30/07/17/" title="сравнение переводов, параллельные ссылки">17</a></sup> Shu sababdan Egamiz shunday demoqda: “Sening xotining shaharda fohishalik qiladi, O‘g‘il–qizlaring qilichdan halok bo‘ladi. Yering boshqalarga bo‘lib beriladi. O‘zing esa harom bir yurtda o‘lasan. Isroil xalqi o‘z yurtidan albatta surgun qilinadi.”</div>
</div>