<div itemprop="articleBody" class="text">
  <div id="1"><sup><a href="https://www.kitobook.com/compare/book/30/09/1/" title="сравнение переводов, параллельные ссылки">1</a></sup> Men qurbongohning oldida turgan Egamizni ko‘rdim, U shunday dedi: “Ma’bad ustunqoshlariga shunday zarba beringlarki, Poydevorlari larzaga kelsin. Ustunqoshlar odamlar ustiga o‘pirilib tushsin. Omon qolganlarni Men qilichdan o‘tkazaman, Ulardan birontasi ham qochib ketolmaydi. Hech qaysisi qutulib qolmaydi.</div>
  <div id="2"><sup><a href="https://www.kitobook.com/compare/book/30/09/2/" title="сравнение переводов, параллельные ссылки">2</a></sup> Ular yer qazib, o‘liklar diyoriga kirishsa ham, Men qo‘limni uzatib, ularni chiqarib olaman. Osmonga chiqib olishsa ham, U yerdan tortib tushiraman.</div>
  <div id="3"><sup><a href="https://www.kitobook.com/compare/book/30/09/3/" title="сравнение переводов, параллельные ссылки">3</a></sup> Karmil cho‘qqisida yashirinib olishsa ham, Ularni ovlab, qo‘lga tushiraman. Mendan qochib, dengiz tubiga bekinib olishsa ham, Dengiz iloniga amr berib chaqdiraman.</div>
  <div id="4"><sup><a href="https://www.kitobook.com/compare/book/30/09/4/" title="сравнение переводов, параллельные ссылки">4</a></sup> Dushmanlar ularni asirlikka olib ketishsa ham, Qilichga amr berib, hammasini qirib tashlayman. Ularga yaxshilik emas, yomonlik keltirishga qaror qildim.”</div>
  <div id="5"><sup><a href="https://www.kitobook.com/compare/book/30/09/5/" title="сравнение переводов, параллельные ссылки">5</a></sup> Sarvari Olam — Rabbiy Yerga qo‘l tekkizsa yer o‘pirilib ketadi, Butun yer yuzi Nil to‘lqinlariday Baland ko‘tarilib pastga tushadi. Yerda yashovchi har bir mavjudot aza tutadi.</div>
  <div id="6"><sup><a href="https://www.kitobook.com/compare/book/30/09/6/" title="сравнение переводов, параллельные ссылки">6</a></sup> Egamiz osmonda O‘ziga maskan qurdi, Yer uzra osmon gumbazini o‘rnatdi. Dengiz suvlarini yig‘ib, Yer yuziga sochib yuboradigan O‘shadir. Egamizdir Uning nomi.</div>
  <div id="7"><sup><a href="https://www.kitobook.com/compare/book/30/09/7/" title="сравнение переводов, параллельные ссылки">7</a></sup> Egamiz shunday demoqda: “Ey Isroil xalqi, Sizning Habashistonliklardan ortiq joyingiz bormidi?! Men Isroilni Misrdan qanday olib chiqqan bo‘lsam, Filist xalqini ham, xuddi shunday Xafto‘rdan olib chiqqanman, Oram xalqini ham Xirdan chiqarganman.</div>
  <div id="8"><sup><a href="https://www.kitobook.com/compare/book/30/09/8/" title="сравнение переводов, параллельные ссылки">8</a></sup> Men, Egangiz Rabbiy, Gunohkor Isroil shohligini kuzatib turibman. Uni yer yuzidan supurib tashlayman, Yoqub xonadonini esa batamom yo‘q qilmayman, — deb aytmoqda Egamiz. —</div>
  <div id="9"><sup><a href="https://www.kitobook.com/compare/book/30/09/9/" title="сравнение переводов, параллельные ссылки">9</a></sup> Men amr beraman, Shunda barcha xalqlar orasida, Bug‘doy elaganday Isroilni g‘alvirdan o‘tkazaman. Yaxshi donning birontasi yerga tushmaydi.</div>
  <div id="10"><sup><a href="https://www.kitobook.com/compare/book/30/09/10/" title="сравнение переводов, параллельные ссылки">10</a></sup> Xalqim orasidagi hamma gunohkorlar esa qilichdan halok bo‘ladi, Axir, bunday odamlar shunday aytishadi: ‘Ko‘rmaymiz biz yomonlik, Boshimizga tushmas biror ko‘rgilik.’</div>
  <div id="11"><sup><a href="https://www.kitobook.com/compare/book/30/09/11/" title="сравнение переводов, параллельные ссылки">11</a></sup> O‘sha kuni Men Dovud shohligini tiklayman. Hozir u qiyshayib ketgan kulbaday bo‘lsa–da, Devorlaridagi yoriq joylarini tuzataman, Buzilgan joylarini ko‘taraman. Uni qayta qurib ilgarigi holatga qaytaraman.</div>
  <div id="12"><sup><a href="https://www.kitobook.com/compare/book/30/09/12/" title="сравнение переводов, параллельные ссылки">12</a></sup> Shunda Isroil xalqi egalik qiladi Edomliklarning omon qolganlariga, Qo‘lim ostidagi hamma xalqlarga.” Egamizning kalomi shudir, U aytganlarini bajo qiladi.</div>
  <div id="13"><sup><a href="https://www.kitobook.com/compare/book/30/09/13/" title="сравнение переводов, параллельные ссылки">13</a></sup> Egamiz shunday demoqda: “Shunday vaqtlar keladiki, Dehqon hosilni yig‘ib ulgurmasidan, Yerni shudgor qilish vaqti keladi. Sharobni tayyorlab ulgurmasidan, Uzumning yangi hosili pishadi. Tog‘lardan shirin sharob tomadi, Hamma qirlardan pastga oqib tushadi.</div>
  <div id="14"><sup><a href="https://www.kitobook.com/compare/book/30/09/14/" title="сравнение переводов, параллельные ссылки">14</a></sup> Men xalqimni o‘z yurtiga qaytarib olib kelaman. Ular vayron bo‘lgan shaharlarni qayta qurib, U yerda o‘rnashib oladilar. Uzumzorlarni barpo qilib, sharobini ichadilar. Bog‘lar yaratib, mevalarini yeydilar.</div>
  <div id="15"><sup><a href="https://www.kitobook.com/compare/book/30/09/15/" title="сравнение переводов, параллельные ссылки">15</a></sup> Men ularni o‘z yurtida ko‘kartiraman. Men bergan yurtdan Ularni hech kim sug‘urib tashlamaydi.” Egangizning kalomi shudir.</div>
</div>