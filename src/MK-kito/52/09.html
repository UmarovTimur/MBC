<div itemprop="articleBody" class="text">
  <div id="1"><sup><a href="https://www.kitobook.com/compare/book/52/09/1/" title="сравнение переводов, параллельные ссылки">1</a></sup> Men Iso Masihga tegishli bo‘lganim uchun haqiqatni aytyapman, yolg‘on gapirmayman. Bu haqda vijdonim ham Muqaddas Ruh orqali shahodat beryapti.</div>
  <div id="2"><sup><a href="https://www.kitobook.com/compare/book/52/09/2/" title="сравнение переводов, параллельные ссылки">2</a></sup> O‘z xalqim uchun chuqur qayg‘uga botgan yuragim muttasil alam chekmoqda.</div>
  <div id="3"><sup><a href="https://www.kitobook.com/compare/book/52/09/3/" title="сравнение переводов, параллельные ссылки">3</a></sup> O‘z qondoshlarim haqi Xudoning lan’ati ostida qolib, Masihdan ajralishga ham rozi bo‘lardim.</div>
  <div id="4"><sup><a href="https://www.kitobook.com/compare/book/52/09/4/" title="сравнение переводов, параллельные ссылки">4</a></sup> Ular Isroil xalqidir. Xudo ularni O‘ziga farzand qilib olish uchun tanladi. O‘zining ulug‘vorligini ularga namoyon qilib, ular bilan ahdlar tuzdi. Ularga O‘z qonunini berib, ularni O‘zining xizmatiga tayinladi hamda ularga O‘z va’dalarini berdi.</div>
  <div id="5"><sup><a href="https://www.kitobook.com/compare/book/52/09/5/" title="сравнение переводов, параллельные ссылки">5</a></sup> Ular ulug‘ ota–bobolardan kelib chiqqan, Masih ham jismoniy jihatdan Isroil xalqidan kelib chiqqan. Butun borliq ustidan hukmdor bo‘lgan Xudoga abadiy hamdu sanolar bo‘lsin. Omin!</div>
  <div id="6"><sup><a href="https://www.kitobook.com/compare/book/52/09/6/" title="сравнение переводов, параллельные ссылки">6</a></sup> Xudo O‘z so‘zida turmadi, demoqchi emasman. Ammo Isroil xalqining hammasi ham Xudoning xalqi emasdir.</div>
  <div id="7"><sup><a href="https://www.kitobook.com/compare/book/52/09/7/" title="сравнение переводов, параллельные ссылки">7</a></sup> Shunga o‘xshab, Ibrohimdan tug‘ilganlarning hammasi ham Ibrohimning asl zurriyoti, deb hisoblanmaydi. Axir, Xudo Ibrohimga: “Nasling Is’hoq orqali kelib chiqadi”, deb aytgan–ku!</div>
  <div id="8"><sup><a href="https://www.kitobook.com/compare/book/52/09/8/" title="сравнение переводов, параллельные ссылки">8</a></sup> Demak, jismoniy jihatdan Ibrohimning farzandlari bo‘lganlarning hammasi ham Xudoning farzandlari emaslar. Faqatgina Xudo bergan va’daning natijasida dunyoga kelganlar asl zurriyot hisoblanadi.</div>
  <div id="9"><sup><a href="https://www.kitobook.com/compare/book/52/09/9/" title="сравнение переводов, параллельные ссылки">9</a></sup> Xudoning Ibrohimga bergan va’dasi quyidagicha edi: “Kelgusi yili shu paytda Men kelaman, xotining Sora o‘g‘il tug‘adi.”</div>
  <div id="10"><sup><a href="https://www.kitobook.com/compare/book/52/09/10/" title="сравнение переводов, параллельные ссылки">10</a></sup> O‘sha o‘g‘il bobokalonimiz Is’hoq edi. Vaqti kelib, Is’hoqning xotini Rivqo egizak o‘g‘illarga homilador bo‘ldi.</div>
  <div id="11"><sup><a href="https://www.kitobook.com/compare/book/52/09/11/" title="сравнение переводов, параллельные ссылки">11</a></sup> Farzandlar tug‘ilmaslaridan avval, hali birorta yaxshi yoki yomon ish qilmaslaridan oldin</div>
  <div id="12"><sup><a href="https://www.kitobook.com/compare/book/52/09/12/" title="сравнение переводов, параллельные ссылки">12</a></sup> Xudo Rivqoga: “Kattasi kichigiga xizmat qiladi”, deb aytgandi. Bu ko‘rsatib turibdiki, Xudo O‘z maqsadini bajarish uchun insonlarni tanlaydi, tanlanish insonlarning ishlariga emas, balki Xudoning da’vatiga bog‘liqdir.</div>
  <div id="13"><sup><a href="https://www.kitobook.com/compare/book/52/09/13/" title="сравнение переводов, параллельные ссылки">13</a></sup> Axir, Muqaddas Bitiklarda: “Men Yoqubni yaxshi ko‘rib, Esovdan nafratlandim”, deb yozilgan–ku!</div>
  <div id="14"><sup><a href="https://www.kitobook.com/compare/book/52/09/14/" title="сравнение переводов, параллельные ссылки">14</a></sup> Xo‘sh, bunga nima deymiz? Xudo adolatsizmi? Yo‘q, aslo!</div>
  <div id="15"><sup><a href="https://www.kitobook.com/compare/book/52/09/15/" title="сравнение переводов, параллельные ссылки">15</a></sup> Xudo Musoga: “Marhamat qiladiganimga marhamat qilaman, shafqat qiladiganimga shafqat qilaman”, deb aytgan.</div>
  <div id="16"><sup><a href="https://www.kitobook.com/compare/book/52/09/16/" title="сравнение переводов, параллельные ссылки">16</a></sup> Shunday qilib, Xudoning mehr–shafqati inson xohishi va tashabbusiga emas, balki Xudoning irodasiga bog‘liq.</div>
  <div id="17"><sup><a href="https://www.kitobook.com/compare/book/52/09/17/" title="сравнение переводов, параллельные ссылки">17</a></sup> Muqaddas Bitiklarda yozilganiday, Xudo fir’avnga: “Senga qudratimni ko‘rsatay, butun olamga shuhratimni yoyay, deb seni hukmdor qilib tayinladim”, deb aytgan.</div>
  <div id="18"><sup><a href="https://www.kitobook.com/compare/book/52/09/18/" title="сравнение переводов, параллельные ссылки">18</a></sup> Xullas, Xudo O‘z xohish–irodasiga ko‘ra ish yuritadi, bir insonga marhamat ko‘rsatadi, boshqa birovning esa yuragini tosh qiladi.</div>
  <div id="19"><sup><a href="https://www.kitobook.com/compare/book/52/09/19/" title="сравнение переводов, параллельные ссылки">19</a></sup> Shunda kimdir mendan: “Unda nima uchun Xudo bizni ayblaydi? Axir, kim ham Uning irodasiga qarshi chiqa olardi?”, deb so‘rashi mumkin.</div>
  <div id="20"><sup><a href="https://www.kitobook.com/compare/book/52/09/20/" title="сравнение переводов, параллельные ссылки">20</a></sup> Ey inson, sen kim bo‘libsanki, Xudoga gap qaytarsang?! Yaratilgan narsa yaratuvchisidan: “Nima uchun meni bunday qilib yaratding?”, deb so‘raydimi?</div>
  <div id="21"><sup><a href="https://www.kitobook.com/compare/book/52/09/21/" title="сравнение переводов, параллельные ссылки">21</a></sup> Axir kulol bir loy qorishmasidan har xil idishlar yasar ekan, ularning ba’zilarini qutlug‘ bayram kunlarida ishlatiladigan qilishga, boshqalarini esa har kuni ishlatiladigan idish qilib qo‘yishga haqi yo‘qmi?</div>
  <div id="22"><sup><a href="https://www.kitobook.com/compare/book/52/09/22/" title="сравнение переводов, параллельные ссылки">22</a></sup> To‘g‘ri, Xudo O‘z g‘azabi va qudratini jazo orqali ko‘rsatishga haqlidir. Ammo jazoga mubtalo bo‘ladiganlarning halokatini orqaga surib, sabr– bardosh ko‘rsatsa, nima bo‘pti?</div>
  <div id="23"><sup><a href="https://www.kitobook.com/compare/book/52/09/23/" title="сравнение переводов, параллельные ссылки">23</a></sup> Shunday qilib, Xudoning marhamatiga sazovor bo‘lgan va Uning ulug‘vorligini baham ko‘rishga belgilangan odamlarga Xudo O‘z ulug‘vorligining naqadar boy ekanligini namoyon qiladi.</div>
  <div id="24"><sup><a href="https://www.kitobook.com/compare/book/52/09/24/" title="сравнение переводов, параллельные ссылки">24</a></sup> Nafaqat yahudiylar orasidan, balki boshqa xalqlar orasidan tanlanganlar qatorida biz ham bormiz.</div>
  <div id="25"><sup><a href="https://www.kitobook.com/compare/book/52/09/25/" title="сравнение переводов, параллельные ссылки">25</a></sup> Xo‘sheya kitobida Xudo shunday deb aytgan: “Mening xalqim bo‘lmaganlarni ‘O‘z xalqim’, deb atayman. Oldin sevgilim bo‘lmaganni ‘Sevgilim’, deb aytaman.</div>
  <div id="26"><sup><a href="https://www.kitobook.com/compare/book/52/09/26/" title="сравнение переводов, параллельные ссылки">26</a></sup> Ularga: ‘Xalqim emas’, deb aytilgan bo‘lsa, kelajakda ular: ‘Barhayot Xudoning bolalari’, deb ataladi.”</div>
  <div id="27"><sup><a href="https://www.kitobook.com/compare/book/52/09/27/" title="сравнение переводов, параллельные ссылки">27</a></sup> Ishayo ham Isroil xalqi haqida shunday degan edi: “Isroil xalqining soni dengiz qumiday ko‘p bo‘lgan bo‘lsa ham, faqatgina ba’zilari qutqarilib, omon qoladi,</div>
  <div id="28"><sup><a href="https://www.kitobook.com/compare/book/52/09/28/" title="сравнение переводов, параллельные ссылки">28</a></sup> chunki Egamiz dunyo ustidan chiqargan hukmini to‘la–to‘kis va tezda ijro etadi.”</div>
  <div id="29"><sup><a href="https://www.kitobook.com/compare/book/52/09/29/" title="сравнение переводов, параллельные ссылки">29</a></sup> Bulardan oldinroq Ishayo yana shunday deb aytgan edi: “Eh, agarda Sarvari Olam Qoldirmaganda edi bizga zurriyot, Sado‘m shahriga o‘xshab qolgan bo‘lardik, G‘amo‘ra shahriga o‘xshagan bo‘lardik.”</div>
  <div id="30"><sup><a href="https://www.kitobook.com/compare/book/52/09/30/" title="сравнение переводов, параллельные ссылки">30</a></sup> Xo‘sh, bular nimani bildiradi?! Xudoning oldida oqlanish payida bo‘lmagan boshqa xalqlar endi imon tufayli oqlandilar.</div>
  <div id="31"><sup><a href="https://www.kitobook.com/compare/book/52/09/31/" title="сравнение переводов, параллельные ссылки">31</a></sup> Isroil xalqi esa oqlanish niyatida qonunni bajarish payida bo‘ldilar, lekin maqsadlariga erisha olmadilar.</div>
  <div id="32"><sup><a href="https://www.kitobook.com/compare/book/52/09/32/" title="сравнение переводов, параллельные ссылки">32</a></sup> Nima uchun? Chunki ular imon bilan emas, balki qonunni bajarish orqali oqlanishga urindilar. Ular Muqaddas Bitiklarda tasvirlangan Toshga qoqilib yiqildilar.</div>
  <div id="33"><sup><a href="https://www.kitobook.com/compare/book/52/09/33/" title="сравнение переводов, параллельные ссылки">33</a></sup> Xudo Muqaddas Bitiklarda shunday deb aytgan edi: “Men Quddusda bir Tosh joylashtiryapman. Ba’zilar unga qoqilib, yiqiladilar, ammo unga tayanganlar sharmanda bo‘lmaydilar.” Bu Tosh Iso Masihdir.</div>
</div>