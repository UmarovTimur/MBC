<div itemprop="articleBody" class="text">
  <div id="1"><sup><a href="https://www.kitobook.com/compare/book/52/15/1/" title="сравнение переводов, параллельные ссылки">1</a></sup> Biz, imoni kuchlilar, o‘zimizni mamnun qilishni ko‘zlamasdan, imoni sust bo‘lgan birodarlarning ojizligiga sabr–bardosh qilishimiz kerak.</div>
  <div id="2"><sup><a href="https://www.kitobook.com/compare/book/52/15/2/" title="сравнение переводов, параллельные ссылки">2</a></sup> Har birimiz o‘zganing manfaatini ko‘zlab, unga dalda berish niyatida uni mamnun qilish harakatida bo‘laylik.</div>
  <div id="3"><sup><a href="https://www.kitobook.com/compare/book/52/15/3/" title="сравнение переводов, параллельные ссылки">3</a></sup> Hattoki Masih ham O‘zini mamnun qilishni ko‘zlamagan, zero, Muqaddas Bitiklarda yozilganiday: “Seni haqoratlaganlar meni haqorat qilgan bo‘lar.”</div>
  <div id="4"><sup><a href="https://www.kitobook.com/compare/book/52/15/4/" title="сравнение переводов, параллельные ссылки">4</a></sup> Qadimgi Bitiklarda nimaiki yozilgan bo‘lsa, bizning ta’lim olishimiz uchun yozilgan. Biz bu Bitiklardan sabr va tasalli topib, umidimizda mahkam turishimiz lozim.</div>
  <div id="5"><sup><a href="https://www.kitobook.com/compare/book/52/15/5/" title="сравнение переводов, параллельные ссылки">5</a></sup> Sabr va tasalli manbayi bo‘lgan Xudoning O‘zi esa Iso Masihning shogirdlariga mos ravishda bir– biringiz bilan hamfikr bo‘lishni sizlarga ato qilsin.</div>
  <div id="6"><sup><a href="https://www.kitobook.com/compare/book/52/15/6/" title="сравнение переводов, параллельные ссылки">6</a></sup> Shunda sizlar yakdillik bilan, bir ovozda Rabbimiz Iso Masihning Otasi — Xudoni ulug‘laysizlar.</div>
  <div id="7"><sup><a href="https://www.kitobook.com/compare/book/52/15/7/" title="сравнение переводов, параллельные ссылки">7</a></sup> Masih sizlarni o‘z birodarlariday qabul qilgani kabi, sizlar ham bir–biringizni birodarlarday qabul qiling. Shunday qilish Xudoga shuhrat keltiradi.</div>
  <div id="8"><sup><a href="https://www.kitobook.com/compare/book/52/15/8/" title="сравнение переводов, параллельные ссылки">8</a></sup> Men sizlarga aytyapman: Xudoning ota– bobolarimizga bergan va’dalarini bajarib, Uning sodiqligini ko‘rsatish niyatida Iso Masih yahudiylarning xizmatkori bo‘lib keldi.</div>
  <div id="9"><sup><a href="https://www.kitobook.com/compare/book/52/15/9/" title="сравнение переводов, параллельные ссылки">9</a></sup> Masihning kelishidan yana bir maqsadi shu ediki, g‘ayriyahudiylar ham Xudoning mehr–shafqati uchun Uni ulug‘lasinlar. Muqaddas Bitiklarda yozilganiday: “Xalqlar ichra Senga hamdlar ayturman, Sening ismingni kuylab sano ayturman.”</div>
  <div id="10"><sup><a href="https://www.kitobook.com/compare/book/52/15/10/" title="сравнение переводов, параллельные ссылки">10</a></sup> Yana boshqa joyda shunday yozilgan: “Ey ellar, Uning xalqi bilan shodlaning.”</div>
  <div id="11"><sup><a href="https://www.kitobook.com/compare/book/52/15/11/" title="сравнение переводов, параллельные ссылки">11</a></sup> Yana shunday deb ham yozilgan: “Ey barcha xalqlar, Egamizga hamdu sanolar bo‘lsin! Ey jamiki elatlar, Uni olqishlanglar!”</div>
  <div id="12"><sup><a href="https://www.kitobook.com/compare/book/52/15/12/" title="сравнение переводов, параллельные ссылки">12</a></sup> Ishayo kitobida ham quyidagicha yozilgan: “Essay tomiridan bir Zot kelib chiqar, U xalqlar ustidan hukmronlik qilar, Xalqlar esa Unga umid bog‘laydilar.”</div>
  <div id="13"><sup><a href="https://www.kitobook.com/compare/book/52/15/13/" title="сравнение переводов, параллельные ссылки">13</a></sup> Imon yo‘lidan yurar ekansiz, umid manbayi bo‘lgan Xudo qalbingizni sevinch va tinchlikka to‘ldirsin, shunda sizlar Muqaddas Ruhning kuchi ila umidga boy bo‘lasizlar.</div>
  <div id="14"><sup><a href="https://www.kitobook.com/compare/book/52/15/14/" title="сравнение переводов, параллельные ссылки">14</a></sup> Ey birodarlarim, men aminmanki, sizlar ezgulikka va ilm–ma’rifatga boysizlar, bir– biringizga pand–nasihat qilishga qodirsizlar.</div>
  <div id="15"><sup><a href="https://www.kitobook.com/compare/book/52/15/15/" title="сравнение переводов, параллельные ссылки">15</a></sup> Shuning uchun, ba’zi bir narsalarni eslatay deb, sizlarga bu xatni yozishga jur’at qildim, chunki men Xudoning inoyati bilan</div>
  <div id="16"><sup><a href="https://www.kitobook.com/compare/book/52/15/16/" title="сравнение переводов, параллельные ссылки">16</a></sup> Iso Masihning xizmatkori etib tayinlanganman. Xudoning Xushxabarini aytib, ruhoniy sifatida g‘ayriyahudiylarga xizmat qilmoqdaman. Buning natijasida, g‘ayriyahudiylar Xudoga manzur bo‘ladigan, Muqaddas Ruh orqali tabarruk qilingan qurbonlikday Xudoga tortiq etilmoqdalar.</div>
  <div id="17"><sup><a href="https://www.kitobook.com/compare/book/52/15/17/" title="сравнение переводов, параллельные ссылки">17</a></sup> Shunday qilib, Iso Masih tufayli Xudoning yo‘lida qilgan ishlarim bilan maqtansam bo‘ladi.</div>
  <div id="18"><sup><a href="https://www.kitobook.com/compare/book/52/15/18/" title="сравнение переводов, параллельные ссылки">18</a></sup> Kuchli mo‘jizalaru alomatlar bilan, mening aytganlarim va qilganlarim orqali Masih g‘ayriyahudiylarni Xudoga itoat qilish yo‘liga boshladi. Ammo Iso Masihning men orqali qilgan ishlaridan boshqa narsalar haqida gapirishga jur’at etmayman, chunki bularning hammasi Xudo Ruhining qudrati ila sodir bo‘ldi.</div>
  <div id="19"><sup><a href="https://www.kitobook.com/compare/book/52/15/19/" title="сравнение переводов, параллельные ссылки">19</a></sup> Shunday qilib, men Quddusdan boshlab, to Illiriya hududiga qadar Masihning Xushxabarini yoyib, o‘z vazifamni bajardim.</div>
  <div id="20"><sup><a href="https://www.kitobook.com/compare/book/52/15/20/" title="сравнение переводов, параллельные ссылки">20</a></sup> Shu bilan birga, men boshqalarning poydevori ustiga bino qurmayin, deb hali Masihning nomi ovoza qilinmagan yerlarda Xushxabarni yoyish uchun jon kuydiryapman.</div>
  <div id="21"><sup><a href="https://www.kitobook.com/compare/book/52/15/21/" title="сравнение переводов, параллельные ссылки">21</a></sup> Muqaddas Bitiklarda yozilganiday: “U haqda xabarsiz bo‘lganlar endi ko‘radilar, U haqda eshitmaganlar endi anglab yetadilar.”</div>
  <div id="22"><sup><a href="https://www.kitobook.com/compare/book/52/15/22/" title="сравнение переводов, параллельные ссылки">22</a></sup> Xushxabarni yoyish xizmatim tufayli anchadan beri sizlarning oldingizga bora olganim yo‘q.</div>
  <div id="23"><sup><a href="https://www.kitobook.com/compare/book/52/15/23/" title="сравнение переводов, параллельные ссылки">23</a></sup> Endi esa bu joylarda menga boshqa ish qolmagan. Men ko‘p yillardan beri sizlarni ko‘rishni orzu qilaman.</div>
  <div id="24"><sup><a href="https://www.kitobook.com/compare/book/52/15/24/" title="сравнение переводов, параллельные ссылки">24</a></sup> Shuning uchun Ispaniyaga borayotganimda, yo‘lda sizlarni ko‘rib o‘taman. Oz bo‘lsa–da, diydoringizga to‘yganimdan keyin, yo‘limda davom etishim uchun kerakli bo‘lgan muhtojliklarimni qondirarsizlar, degan umiddaman.</div>
  <div id="25"><sup><a href="https://www.kitobook.com/compare/book/52/15/25/" title="сравнение переводов, параллельные ссылки">25</a></sup> Hozircha men Xudo azizlariga yordam bergani Quddusga ketyapman.</div>
  <div id="26"><sup><a href="https://www.kitobook.com/compare/book/52/15/26/" title="сравнение переводов, параллельные ссылки">26</a></sup> Chunki Makedoniya va Axayadagi birodarlar mablag‘ yig‘ib, Quddusdagi kambag‘al birodarlarga yordam berishga qaror qildilar.</div>
  <div id="27"><sup><a href="https://www.kitobook.com/compare/book/52/15/27/" title="сравнение переводов, параллельные ссылки">27</a></sup> Buni ham qarz, ham farz, deb bilganlari uchun, xursandchilik bilan shunday qildilar. Axir, g‘ayriyahudiylar yahudiylar tufayli ruhiy ne’matlarga sazovor bo‘ldilar–da, shuning uchun ular o‘z moddiy boyliklarini yahudiylar bilan baham ko‘rishni loyiq topdilar.</div>
  <div id="28"><sup><a href="https://www.kitobook.com/compare/book/52/15/28/" title="сравнение переводов, параллельные ссылки">28</a></sup> Men bu ishni bajarib, to‘plangan mablag‘ni ularga topshirganimdan keyin, sizlarning oldingizda to‘xtab o‘taman. So‘ngra Ispaniyaga ketaman.</div>
  <div id="29"><sup><a href="https://www.kitobook.com/compare/book/52/15/29/" title="сравнение переводов, параллельные ссылки">29</a></sup> Aminmanki, men sizlarni ko‘rishga borganimda, biz birgalikda Masih Xushxabari keltiradigan qut– barakalarni to‘liq baham ko‘ramiz.</div>
  <div id="30"><sup><a href="https://www.kitobook.com/compare/book/52/15/30/" title="сравнение переводов, параллельные ссылки">30</a></sup> Ey, birodarlarim, Rabbimiz Iso Masih va Muqaddas Ruh ato qiladigan mehr–muhabbat haqi sizlarga yolvoraman: men uchun birgalikda Xudoga ibodat qilaylik.</div>
  <div id="31"><sup><a href="https://www.kitobook.com/compare/book/52/15/31/" title="сравнение переводов, параллельные ссылки">31</a></sup> Yahudiyadagi imonsizlarning qo‘lidan qutulushim uchun va Quddusdagi xizmatim u yerdagi Xudoning azizlariga ma’qul bo‘lishi uchun ibodat qilinglar.</div>
  <div id="32"><sup><a href="https://www.kitobook.com/compare/book/52/15/32/" title="сравнение переводов, параллельные ссылки">32</a></sup> Xudo xohlasa, men shod–xurramlik bilan sizlarning oldingizga boraman, sizlar bilan birga bo‘lganimdan qalbim orom topadi.</div>
  <div id="33"><sup><a href="https://www.kitobook.com/compare/book/52/15/33/" title="сравнение переводов, параллельные ссылки">33</a></sup> Tinchlik manbayi bo‘lgan Xudo hammangizga yor bo‘lsin. Omin!</div>
</div>