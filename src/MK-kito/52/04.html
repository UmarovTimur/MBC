<div itemprop="articleBody" class="text">
  <div id="1"><sup><a href="https://www.kitobook.com/compare/book/52/04/1/" title="сравнение переводов, параллельные ссылки">1</a></sup> Xo‘sh, biz bobokalonimiz Ibrohim haqida nima deymiz? Ibrohim qanday qilib inoyat topdi?</div>
  <div id="2"><sup><a href="https://www.kitobook.com/compare/book/52/04/2/" title="сравнение переводов, параллельные ссылки">2</a></sup> Agar Ibrohim savob ishlari tufayli oqlanganda edi, uning maqtanishga haqqi bo‘lardi, ammo Xudoning oldida hech kim maqtana olmaydi.</div>
  <div id="3"><sup><a href="https://www.kitobook.com/compare/book/52/04/3/" title="сравнение переводов, параллельные ссылки">3</a></sup> Axir, Muqaddas Bitiklarda nima deb yozilgan? “Ibrohim Xudoga ishondi, Xudo uni ishonchi uchun, solih, deb bildi.”</div>
  <div id="4"><sup><a href="https://www.kitobook.com/compare/book/52/04/4/" title="сравнение переводов, параллельные ссылки">4</a></sup> Mehnatkashga to‘lanadigan maosh iltifot emas, xizmat haqidir.</div>
  <div id="5"><sup><a href="https://www.kitobook.com/compare/book/52/04/5/" title="сравнение переводов, параллельные ссылки">5</a></sup> Biroq qonunni bajarishga suyanmay, balki betavfiqni oqlovchi Xudoga ishongan kishi o‘z ishonchi tufayli oqlanadi.</div>
  <div id="6"><sup><a href="https://www.kitobook.com/compare/book/52/04/6/" title="сравнение переводов, параллельные ссылки">6</a></sup> Mana, qonunni bajarganidan qat’iy nazar, Xudo tomonidan oqlangan odamni Dovud ham baxtli, deb aytadi:</div>
  <div id="7"><sup><a href="https://www.kitobook.com/compare/book/52/04/7/" title="сравнение переводов, параллельные ссылки">7</a></sup> “Itoatsizligi kechirilganlar baxtlidir, Egamiz kimning gunohidan o‘tgan bo‘lsa, O‘sha inson baxtlidir.</div>
  <div id="8"><sup><a href="https://www.kitobook.com/compare/book/52/04/8/" title="сравнение переводов, параллельные ссылки">8</a></sup> Egamiz kimning aybini yozmagan bo‘lsa, O‘sha inson baxtlidir.”</div>
  <div id="9"><sup><a href="https://www.kitobook.com/compare/book/52/04/9/" title="сравнение переводов, параллельные ссылки">9</a></sup> Bu baxtiyorlik faqat sunnat qilinganlarga mansubmi yoki sunnatsizlarga ham tegishlimi? Aytib o‘tganimizday, Ibrohim ishonchi tufayli oqlandi.</div>
  <div id="10"><sup><a href="https://www.kitobook.com/compare/book/52/04/10/" title="сравнение переводов, параллельные ссылки">10</a></sup> Xo‘sh, u qachon oqlandi? Sunnat bo‘lishidan oldinmi yoki keyinmi? Sunnat bo‘lishidan oldin!</div>
  <div id="11"><sup><a href="https://www.kitobook.com/compare/book/52/04/11/" title="сравнение переводов, параллельные ссылки">11</a></sup> U sunnatni ishonch orqali ega bo‘lgan solihligining muhri sifatida qabul qildi. U sunnat qilinmasdan oldin oqlangandi. Shunday qilib, Ibrohim sunnatsiz holda imon keltirib oqlangan har bir insonning otasi bo‘ldi.</div>
  <div id="12"><sup><a href="https://www.kitobook.com/compare/book/52/04/12/" title="сравнение переводов, параллельные ссылки">12</a></sup> Ayni zamonda, Ibrohim sunnatlilarning ham otasi hisoblanadi, shu shart bilanki, ularning imoni ham otamiz Ibrohim sunnat qilinmasdan oldin ega bo‘lgan imoniday bo‘lishi kerak.</div>
  <div id="13"><sup><a href="https://www.kitobook.com/compare/book/52/04/13/" title="сравнение переводов, параллельные ссылки">13</a></sup> Xudo Ibrohimga va uning nasliga yer yuzini mulk qilib olish to‘g‘risida va’da bergan edi. Ibrohim qonunga itoat qilgani uchun emas, balki Xudo uni ishonchi tufayli solih, deb bilgani uchun Xudo bu va’dani berdi.</div>
  <div id="14"><sup><a href="https://www.kitobook.com/compare/book/52/04/14/" title="сравнение переводов, параллельные ссылки">14</a></sup> Agar yer yuzini qonunga suyanadiganlar mulk qilib oladigan bo‘lsa edi, unda imon behuda, va’da esa quruq bo‘lib qolar edi.</div>
  <div id="15"><sup><a href="https://www.kitobook.com/compare/book/52/04/15/" title="сравнение переводов, параллельные ссылки">15</a></sup> Axir, qonun Xudoning g‘azabini qo‘zg‘atadi, xolos. Qonun bo‘lmasa, qonunbuzarlik ham bo‘lmaydi.</div>
  <div id="16"><sup><a href="https://www.kitobook.com/compare/book/52/04/16/" title="сравнение переводов, параллельные ссылки">16</a></sup> Shu sababdan, Xudoning va’dasi Uning inoyatiga bog‘liq bo‘lib, faqat imon bilan qabul qilinadi. Natijada qonunga amal qilib yashaydimi, yo‘qmi, xuddi Ibrohimning imoniday imonga ega bo‘lganlarning hammasi uning zurriyotidir. Xudoning va’dasi albatta ularga ham daxldordir. Axir, Ibrohim hammamizning otamizdir.</div>
  <div id="17"><sup><a href="https://www.kitobook.com/compare/book/52/04/17/" title="сравнение переводов, параллельные ссылки">17</a></sup> Muqaddas Bitiklarda quyidagicha yozilgan–ku: “Men seni ko‘plab xalqlarning otasi qilaman.” O‘liklarni tiriltiruvchi va mavjud bo‘lmagan narsalarni vujudga keltiruvchi Xudoga ishonib, Ibrohim hammamizning otamiz bo‘ldi.</div>
  <div id="18"><sup><a href="https://www.kitobook.com/compare/book/52/04/18/" title="сравнение переводов, параллельные ссылки">18</a></sup> Xudo Ibrohimga yana: “Sening nasling sonsanoqsiz bo‘ladi”, degan edi. Ibrohim ko‘p xalqlarning otasi bo‘lishga hech bir umidi qolmaganiga qaramasdan, imoni tufayli umidvor edi.</div>
  <div id="19"><sup><a href="https://www.kitobook.com/compare/book/52/04/19/" title="сравнение переводов, параллельные ссылки">19</a></sup> O‘zi yuz yoshga yaqinlashib, badani ancha zaiflashib qolganiga va xotini Soraning bepushtligiga qaramay, Ibrohimning imoni zaiflashmadi.</div>
  <div id="20"><sup><a href="https://www.kitobook.com/compare/book/52/04/20/" title="сравнение переводов, параллельные ссылки">20</a></sup> Imonsizlik qilib, Xudoning va’dasidan shubhalanmadi, balki imonida mahkam turib, Xudoni ulug‘ladi.</div>
  <div id="21"><sup><a href="https://www.kitobook.com/compare/book/52/04/21/" title="сравнение переводов, параллельные ссылки">21</a></sup> Xudo bergan va’dasini bajo keltirishga qodir, deb Ibrohim qat’iy ishonar edi.</div>
  <div id="22"><sup><a href="https://www.kitobook.com/compare/book/52/04/22/" title="сравнение переводов, параллельные ссылки">22</a></sup> Mana shu ishonchi uchun Xudo Ibrohimni solih, deb bildi.</div>
  <div id="23"><sup><a href="https://www.kitobook.com/compare/book/52/04/23/" title="сравнение переводов, параллельные ссылки">23</a></sup> Bu so‘zlar faqatgina Ibrohimga tegishli emas,</div>
  <div id="24"><sup><a href="https://www.kitobook.com/compare/book/52/04/24/" title="сравнение переводов, параллельные ссылки">24</a></sup> balki biz uchun ham aytilgan. Agar Rabbimiz Isoni o‘likdan tiriltirgan Xudoga ishonsak, Xudo bizni ham oqlaydi.</div>
  <div id="25"><sup><a href="https://www.kitobook.com/compare/book/52/04/25/" title="сравнение переводов, параллельные ссылки">25</a></sup> Bizning gunohlarimiz uchun Iso Masih o‘limga topshirildi va oqlanishimiz uchun tirildi.</div>
</div>