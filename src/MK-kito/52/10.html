<div itemprop="articleBody" class="text">
  <div id="1"><sup><a href="https://www.kitobook.com/compare/book/52/10/1/" title="сравнение переводов, параллельные ссылки">1</a></sup> Birodarlarim, men o‘z xalqim Isroilningnajot topishini chin dildan istayman va bu uchun Xudoga iltijo qilaman.</div>
  <div id="2"><sup><a href="https://www.kitobook.com/compare/book/52/10/2/" title="сравнение переводов, параллельные ссылки">2</a></sup> Axir, o‘zim guvohman: ular jon– jahdlari bilan Xudoga berilganlar, ammo haqiqiy tushunchaga ega emaslar.</div>
  <div id="3"><sup><a href="https://www.kitobook.com/compare/book/52/10/3/" title="сравнение переводов, параллельные ссылки">3</a></sup> Xudoning insonlarni oqlash yo‘lini tushunmasdan, o‘zlarini oqlash niyatida, ular Xudoning haq yo‘liga bo‘ysunmadilar.</div>
  <div id="4"><sup><a href="https://www.kitobook.com/compare/book/52/10/4/" title="сравнение переводов, параллельные ссылки">4</a></sup> Iso Masih esa qonunning maqsadini amalga oshirdi, shu tariqa hamma imon orqali oqlanadi.</div>
  <div id="5"><sup><a href="https://www.kitobook.com/compare/book/52/10/5/" title="сравнение переводов, параллельные ссылки">5</a></sup> Qonun orqali oqlanish haqida Muso quyidagicha yozgan edi: “Ularga rioya qilgan odam hayotdan bahramand bo‘lar.”</div>
  <div id="6"><sup><a href="https://www.kitobook.com/compare/book/52/10/6/" title="сравнение переводов, параллельные ссылки">6</a></sup> Imon orqali oqlanish haqida esa Muqaddas Bitiklarda nima deb yozilgan? “Yuragingizda: “Kim osmonga chiqadi? (ya’ni, Masihni olib kelish uchun)”,</div>
  <div id="7"><sup><a href="https://www.kitobook.com/compare/book/52/10/7/" title="сравнение переводов, параллельные ссылки">7</a></sup> “Kim tubsiz chuqurlikka tushadi? (ya’ni, Masihni tiriltirish uchun)”, demanglar”, deb yozilgan.</div>
  <div id="8"><sup><a href="https://www.kitobook.com/compare/book/52/10/8/" title="сравнение переводов, параллельные ссылки">8</a></sup> Yana quyidagicha yozilgan–ku: “Bu kalom (ya’ni, biz va’z qilayotgan imon haqidagi kalom) sizning yaqiningizdadir, og‘zingizda va yuragingizdadir.”</div>
  <div id="9"><sup><a href="https://www.kitobook.com/compare/book/52/10/9/" title="сравнение переводов, параллельные ссылки">9</a></sup> Agar o‘z og‘zingiz bilan Isoni Rabbim, deb e’tirof etib, Xudo Uni o‘likdan tiriltirganiga chin yurakdan ishonsangiz, najot topasiz.</div>
  <div id="10"><sup><a href="https://www.kitobook.com/compare/book/52/10/10/" title="сравнение переводов, параллельные ссылки">10</a></sup> Chunki inson qalbida ishonib oqlanadi va og‘zi bilan e’tirof etib najot topadi.</div>
  <div id="11"><sup><a href="https://www.kitobook.com/compare/book/52/10/11/" title="сравнение переводов, параллельные ссылки">11</a></sup> Muqaddas Bitiklarda yozilganday: “Unga ishongan hech bir inson sharmanda bo‘lmaydi.”</div>
  <div id="12"><sup><a href="https://www.kitobook.com/compare/book/52/10/12/" title="сравнение переводов, параллельные ссылки">12</a></sup> Yahudiylar bilan g‘ayriyahudiylar orasida aslo farq yo‘q. Ularning Rabbiysi bir bo‘lib, Unga iltijo qilganlarning birontasidan O‘z mehr–shafqatini ayamaydi.</div>
  <div id="13"><sup><a href="https://www.kitobook.com/compare/book/52/10/13/" title="сравнение переводов, параллельные ссылки">13</a></sup> Axir, “Rabbimizga iltijo qilgan har bir inson qutqariladi”, deb yozilgan–ku.</div>
  <div id="14"><sup><a href="https://www.kitobook.com/compare/book/52/10/14/" title="сравнение переводов, параллельные ссылки">14</a></sup> Ammo Rabbimiz Isoga ishonmaganlar qanday qilib Unga iltijo qiladilar?! U haqda eshitmagan bo‘lsalar, qanday qilib Unga ishonadilar? Hech kim ularga Xushxabarni e’lon qilmasa, qanday qilib eshitadilar?!</div>
  <div id="15"><sup><a href="https://www.kitobook.com/compare/book/52/10/15/" title="сравнение переводов, параллельные ссылки">15</a></sup> Ular yuborilmasalar, qanday qilib Xushxabarni e’lon qiladilar?! Muqaddas Bitiklarda quyidagicha yozilgan–ku: “Xushxabarni e’lon qilgan xabarchining qadamlari naqadar go‘zal!”</div>
  <div id="16"><sup><a href="https://www.kitobook.com/compare/book/52/10/16/" title="сравнение переводов, параллельные ссылки">16</a></sup> Ammo Xushxabarga hamma ham quloq solmadi. Ishayo ham shunday degan–ku: “Ey, Egam, bizning xabarimizga kim ishondi?”</div>
  <div id="17"><sup><a href="https://www.kitobook.com/compare/book/52/10/17/" title="сравнение переводов, параллельные ссылки">17</a></sup> Demak, imon tinglashdan, ya’ni Masih haqidagi Xushxabarni eshitishdan kelib chiqadi.</div>
  <div id="18"><sup><a href="https://www.kitobook.com/compare/book/52/10/18/" title="сравнение переводов, параллельные ссылки">18</a></sup> Mening bir savolim bor. Xo‘sh, ular eshitmaganmidi? Albatta eshitganlar, chunki “xabarchilarning ovozlari har tomonga tarqaldi, xabarlari olamning chetigacha yetib bordi”, deb yozilgan–ku.</div>
  <div id="19"><sup><a href="https://www.kitobook.com/compare/book/52/10/19/" title="сравнение переводов, параллельные ссылки">19</a></sup> Bundan yana bir savol kelib chiqadi. Xo‘sh, Isroil xalqi xabarni tushunmadimi? Muso orqali Xudo shunday degandi: “Men ham xalq bo‘lmaganlar bilan ularning rashkini keltiraman, Aqlsiz bir xalq bilan g‘azabini qo‘zg‘ataman.”</div>
  <div id="20"><sup><a href="https://www.kitobook.com/compare/book/52/10/20/" title="сравнение переводов, параллельные ссылки">20</a></sup> Ishayo ham Xudoning so‘zlarini jasorat bilan yetkazgan: “Meni izlamaganlar topdi, Meni so‘ramaganlarga ko‘rindim.”</div>
  <div id="21"><sup><a href="https://www.kitobook.com/compare/book/52/10/21/" title="сравнение переводов, параллельные ссылки">21</a></sup> Isroil xalqi haqida esa shunday deydi: “Itoatsiz va o‘jar xalqni Kun bo‘yi quchoq ochib kutdim.”</div>
</div>