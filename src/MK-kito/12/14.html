<div itemprop="articleBody" class="text">
  <div id="1"><sup><a href="https://www.kitobook.com/compare/book/12/14/1/" title="сравнение переводов, параллельные ссылки">1</a></sup> Isroil shohi Yoho‘sh ikkinchi yili shohlik qilayotganda, Emoziyo Yahudo shohi bo‘ldi. Emoziyo Yo‘shning o‘g‘li edi.</div>
  <div id="2"><sup><a href="https://www.kitobook.com/compare/book/12/14/2/" title="сравнение переводов, параллельные ссылки">2</a></sup> Emoziyo shoh bo‘lganda, yigirma besh yoshda edi. U Quddusda yigirma to‘qqiz yil hukmronlik qildi. Onasi Qudduslik bo‘lib, ismi Yohuvaddon edi.</div>
  <div id="3"><sup><a href="https://www.kitobook.com/compare/book/12/14/3/" title="сравнение переводов, параллельные ссылки">3</a></sup> Emoziyo Egamiz oldida to‘g‘ri ishlar qilsa ham, bobosi Dovud kabi emasdi. U har qanday ishni otasi Yo‘sh kabi qildi.</div>
  <div id="4"><sup><a href="https://www.kitobook.com/compare/book/12/14/4/" title="сравнение переводов, параллельные ссылки">4</a></sup> Shu boisdan sajdagohlar hamon yo‘q qilinmagan, xalq u yerlarda hali ham qurbonliklar keltirib, tutatqi tutatardi.</div>
  <div id="5"><sup><a href="https://www.kitobook.com/compare/book/12/14/5/" title="сравнение переводов, параллельные ссылки">5</a></sup> Emoziyo o‘z shohligini mustahkamlab olgandan keyin, shohni — otasini o‘ldirgan a’yonlarni yo‘q qildi.</div>
  <div id="6"><sup><a href="https://www.kitobook.com/compare/book/12/14/6/" title="сравнение переводов, параллельные ссылки">6</a></sup> Biroq Musoning Tavrotida yozilganiga ko‘ra, qotillarning bolalarini o‘ldirmadi, chunki Egamiz: “Otalar farzandlari gunohi uchun o‘ldirilmasin, farzandlar otalari gunohi uchun o‘ldirilmasin, har kim o‘zining gunohi uchungina jazolansin”, deb amr qilgan edi.</div>
  <div id="7"><sup><a href="https://www.kitobook.com/compare/book/12/14/7/" title="сравнение переводов, параллельные ссылки">7</a></sup> Emoziyo Tuz vodiysida o‘n mingta Edomsipohini o‘ldirdi. Sela shahrini jang qilib qo‘lga kiritib, u yerga Yoxtal deb nom berdi. O‘sha joy hozir ham shu nom bilan yuritiladi.</div>
  <div id="8"><sup><a href="https://www.kitobook.com/compare/book/12/14/8/" title="сравнение переводов, параллельные ссылки">8</a></sup> Shundan so‘ng Emoziyo Isroil shohi Yoho‘shga xabarchilar jo‘natib: “Qani, menga jang maydonida ro‘baro‘ kelib ko‘r–chi”, dedi.</div>
  <div id="9"><sup><a href="https://www.kitobook.com/compare/book/12/14/9/" title="сравнение переводов, параллельные ссылки">9</a></sup> Isroil shohi Yoho‘sh esa bunga javoban Yahudo shohi Emoziyoga shu xabarni jo‘natdi: “Lubnondagi g‘ovtikan shu yerdagi sadr daraxtiga, qizingni o‘g‘limga xotinlikka ber, deb xabar yo‘llabdi. O‘sha paytda Lubnondagi yirtqich hayvon o‘sha yerdan o‘tib ketayotib, g‘ovtikanni bosib yanchib ketibdi.</div>
  <div id="10"><sup><a href="https://www.kitobook.com/compare/book/12/14/10/" title="сравнение переводов, параллельные ссылки">10</a></sup> Shunga o‘xshab, sen ham Edom xalqini mag‘lub etganing uchun mag‘rurlanib ketding, Emoziyo. O‘sha shuhrating bilan kifoyalanib, uyingda o‘tiraver. Nima uchun qitmirlik qilyapsan? O‘z boshingni ham, Yahudo xalqining boshini ham baloga giriftor qilyapsan!”</div>
  <div id="11"><sup><a href="https://www.kitobook.com/compare/book/12/14/11/" title="сравнение переводов, параллельные ссылки">11</a></sup> Lekin Emoziyo quloq solmadi. Shuning uchun Isroil shohi Yoho‘sh Yahudo shohi Emoziyo ustiga yurish qildi. Ikkala tomonning lashkari Yahudoning Bayt–Shamash shahrida ro‘baro‘ keldi.</div>
  <div id="12"><sup><a href="https://www.kitobook.com/compare/book/12/14/12/" title="сравнение переводов, параллельные ссылки">12</a></sup> Isroil lashkari Yahudo lashkarini mag‘lub etdi. Yahudo lashkarining hammasi uylariga qochib ketdi.</div>
  <div id="13"><sup><a href="https://www.kitobook.com/compare/book/12/14/13/" title="сравнение переводов, параллельные ссылки">13</a></sup> Isroil shohi Yoho‘sh Yahudo shohi Emoziyoni Bayt–Shamashda asir qilib oldi. Emoziyo Oxaziyoning nevarasi, Yo‘shning o‘g‘li edi. So‘ng Yoho‘sh Quddusga kelib, Quddus devorining Efrayim darvozasidan Burchak darvozasigacha bo‘lgan to‘rt yuz tirsak qismini buzdirdi.</div>
  <div id="14"><sup><a href="https://www.kitobook.com/compare/book/12/14/14/" title="сравнение переводов, параллельные ссылки">14</a></sup> Egamizning uyida va saroyning xazinalarida topilgan oltinlarni, kumushlarni va hamma ashyolarni tortib oldi. Buning ustiga, asirlarni ham olib, Samariyaga qaytib ketdi.</div>
  <div id="15"><sup><a href="https://www.kitobook.com/compare/book/12/14/15/" title="сравнение переводов, параллельные ссылки">15</a></sup> Yoho‘shning boshqa ishlari, Yahudo shohi Emoziyo bilan jang qilganda ko‘rsatgan qahramonliklari haqida “Isroil shohlari tarixi” kitobida yozilgan.</div>
  <div id="16"><sup><a href="https://www.kitobook.com/compare/book/12/14/16/" title="сравнение переводов, параллельные ссылки">16</a></sup> Yoho‘sh olamdan o‘tdi. U Samariyada ota–bobolari — Isroil shohlari yoniga dafn qilindi. Uning o‘rniga o‘g‘li Yorubom shoh bo‘ldi.</div>
  <div id="17"><sup><a href="https://www.kitobook.com/compare/book/12/14/17/" title="сравнение переводов, параллельные ссылки">17</a></sup> Yahudo shohi Emoziyo Isroil shohi Yoho‘shning o‘limidan keyin o‘n besh yil yashadi.</div>
  <div id="18"><sup><a href="https://www.kitobook.com/compare/book/12/14/18/" title="сравнение переводов, параллельные ссылки">18</a></sup> Emoziyoning boshqa ishlari haqida “Yahudo shohlari tarixi” kitobida yozilgan.</div>
  <div id="19"><sup><a href="https://www.kitobook.com/compare/book/12/14/19/" title="сравнение переводов, параллельные ссылки">19</a></sup> Quddusda Emoziyoga qarshi fitna uyushtirildi. Emoziyo bundan xabar topib Laxish shahriga qochdi. Ammo dushmanlari Emoziyoning ortidan odam yuborib, uni o‘sha yerda o‘ldirtirdilar.</div>
  <div id="20"><sup><a href="https://www.kitobook.com/compare/book/12/14/20/" title="сравнение переводов, параллельные ссылки">20</a></sup> Emoziyoning jasadini otda Quddusga olib keldilar. U Dovud qal’asida ota–bobolarining yoniga dafn qilindi.</div>
  <div id="21"><sup><a href="https://www.kitobook.com/compare/book/12/14/21/" title="сравнение переводов, параллельные ссылки">21</a></sup> So‘ngra Yahudo xalqi o‘n olti yoshli Uzziyoni otasi Emoziyoning o‘rniga shoh qilib ko‘tardilar.</div>
  <div id="22"><sup><a href="https://www.kitobook.com/compare/book/12/14/22/" title="сравнение переводов, параллельные ссылки">22</a></sup> Otasi Emoziyo olamdan o‘tgach, Uzziyo Elet shahrini qaytadan Yahudo yerlariga qo‘shib olib, boshqatdan qurdi.</div>
  <div id="23"><sup><a href="https://www.kitobook.com/compare/book/12/14/23/" title="сравнение переводов, параллельные ссылки">23</a></sup> Yahudo shohi Emoziyo shohligining o‘n beshinchi yilida Yorubom Samariyada Isroil shohi bo‘ldi va qirq bir yil hukmronlik qildi. Yorubom Yoho‘shning o‘g‘li edi.</div>
  <div id="24"><sup><a href="https://www.kitobook.com/compare/book/12/14/24/" title="сравнение переводов, параллельные ссылки">24</a></sup> U Egamiz oldida qabih ishlar qildi va Isroilni gunohga botirgan Nabat o‘g‘li Yeribom qilgan gunohlarga ergashdi.</div>
  <div id="25"><sup><a href="https://www.kitobook.com/compare/book/12/14/25/" title="сравнение переводов, параллельные ссылки">25</a></sup> Yorubom Levo–Xomatdan O‘lik dengizgacha bo‘lgan Isroil yerlarini qaytadan qo‘lga kiritdi. Zotan, Isroil xalqining Xudosi — Egamiz O‘z quli Yunus payg‘ambar orqali bu to‘g‘rida aytgan edi. Yunus Amitay deganning o‘g‘li bo‘lib, u Gat–Xafer shahridan edi.</div>
  <div id="26"><sup><a href="https://www.kitobook.com/compare/book/12/14/26/" title="сравнение переводов, параллельные ссылки">26</a></sup> Egamiz Isroil xalqi tortayotgan nihoyatda og‘ir azoblarni ko‘rdi. Bu yerda Isroilga yordam berishga qodir na qul, na ozod qolgan edi.</div>
  <div id="27"><sup><a href="https://www.kitobook.com/compare/book/12/14/27/" title="сравнение переводов, параллельные ссылки">27</a></sup> Egamiz Isroil xalqi nomini yer yuzidan o‘chirishni istamagani uchun, Yorubom orqali ularni qutqargan edi.</div>
  <div id="28"><sup><a href="https://www.kitobook.com/compare/book/12/14/28/" title="сравнение переводов, параллельные ссылки">28</a></sup> Yorubomning boshqa ishlari, butun faoliyati, janglarda ko‘rsatgan qahramonliklari, ilgaridan Yahudoga qarashli bo‘lgan Damashq va Xomatni qaytadan Isroil yerlariga qo‘shib olgani to‘g‘risida “Isroil shohlari tarixi” kitobida yozilgan.</div>
  <div id="29"><sup><a href="https://www.kitobook.com/compare/book/12/14/29/" title="сравнение переводов, параллельные ссылки">29</a></sup> Yorubom olamdan o‘tib, ota–bobolari — Isroil shohlari yoniga dafn qilindi. O‘rniga o‘g‘li Zakariyo shoh bo‘ldi.</div>
</div>