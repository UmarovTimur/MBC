<div itemprop="articleBody" class="text">
  <div id="1"><sup><a href="https://www.kitobook.com/compare/book/61/04/1/" title="сравнение переводов, параллельные ссылки">1</a></sup> Xudoning Ruhi yaqqol aytyaptiki, oxirgi zamonlarda ba’zi odamlar imondan qaytadilar. Ular yolg‘onchi ruhlarga va jinlar ta’limotiga quloq soladilar.</div>
  <div id="2"><sup><a href="https://www.kitobook.com/compare/book/61/04/2/" title="сравнение переводов, параллельные ссылки">2</a></sup> Bunday ta’limotni tarqatgan odamlar riyokor va yolg‘onchidirlar. Ularning vijdoni o‘lgan, go‘yo qizdirilgan temir bilan kuydirilib yo‘q qilingan.</div>
  <div id="3"><sup><a href="https://www.kitobook.com/compare/book/61/04/3/" title="сравнение переводов, параллельные ссылки">3</a></sup> Ular uylanishni va erga tegishni man etadilar, ma’lum ovqatlarni taqiqlaydilar. Holbuki, bu ovqatlarni Xudo bergan. Haqiqatni bilib olgan imonlilar Unga shukrona aytib, yeyishlari uchun yaratgan.</div>
  <div id="4"><sup><a href="https://www.kitobook.com/compare/book/61/04/4/" title="сравнение переводов, параллельные ссылки">4</a></sup> Chunki Xudo yaratgan har bir narsa yaxshidir. Biz hech bir taomni taqiqlamay, shukrona aytib, hammasini yeyishimiz lozim.</div>
  <div id="5"><sup><a href="https://www.kitobook.com/compare/book/61/04/5/" title="сравнение переводов, параллельные ссылки">5</a></sup> Biz ovqatimiz uchun Xudoga shukrlar aytganimizda, Xudo barcha ozuqani halol deb e’lon qilganini e’tirof etgan bo‘lamiz.</div>
  <div id="6"><sup><a href="https://www.kitobook.com/compare/book/61/04/6/" title="сравнение переводов, параллельные ссылки">6</a></sup> Sen bu nasihatlarimni birodarlaringga o‘rgatsang, Iso Masihning layoqatli xizmatkori bo‘lasan. O‘zing rioya qilayotgan sog‘lom ta’limotni va imonimizning aqidalarini o‘zlashtirib, ruhan oziqlanib borasan.</div>
  <div id="7"><sup><a href="https://www.kitobook.com/compare/book/61/04/7/" title="сравнение переводов, параллельные ссылки">7</a></sup> Safsataboz kampirlarga xos bema’ni afsonalardan yuz o‘gir. Xudojo‘y bo‘lishga astoydil harakat qil.</div>
  <div id="8"><sup><a href="https://www.kitobook.com/compare/book/61/04/8/" title="сравнение переводов, параллельные ссылки">8</a></sup> Axir, shunday bir maqol bor–ku: “Jismoniy mashq tana uchun foyda berar, xudojo‘ylik esa har tomonlama foyda keltirar, u dunyoyu bu dunyoda hayot baxsh etar.”</div>
  <div id="9"><sup><a href="https://www.kitobook.com/compare/book/61/04/9/" title="сравнение переводов, параллельные ссылки">9</a></sup> Bu gap to‘g‘ri va asoslidir, u har jihatdan qabul qilinishga loyiqdir.</div>
  <div id="10"><sup><a href="https://www.kitobook.com/compare/book/61/04/10/" title="сравнение переводов, параллельные ссылки">10</a></sup> Odamlar abadiy hayotga ega bo‘lishlari uchun biz jon–jahdimiz bilan xizmat qilyapmiz. Barhayot Xudoga umid bog‘laganmiz. U barcha insonlarning, ayniqsa imonlilarning Qutqaruvchisidir.</div>
  <div id="11"><sup><a href="https://www.kitobook.com/compare/book/61/04/11/" title="сравнение переводов, параллельные ссылки">11</a></sup> Sen birodarlarga ta’lim bergin, bu o‘gitlarga rioya qilishlarini ularga o‘rgatgin.</div>
  <div id="12"><sup><a href="https://www.kitobook.com/compare/book/61/04/12/" title="сравнение переводов, параллельные ссылки">12</a></sup> Yoshsan deb, hech kim seni kamsitmasin. Aksincha, hammaning hurmatini qozonish uchun, sen so‘zda, yurish– turishda, mehr–oqibatda, imonda va axloqda imonlilarga o‘rnak bo‘lgin.</div>
  <div id="13"><sup><a href="https://www.kitobook.com/compare/book/61/04/13/" title="сравнение переводов, параллельные ссылки">13</a></sup> Men oldingga borgunimcha jamoatdaMuqaddas Bitiklarni ovoz chiqarib o‘qishga, nasihat va ta’lim berishga vaqtingni bag‘ishla.</div>
  <div id="14"><sup><a href="https://www.kitobook.com/compare/book/61/04/14/" title="сравнение переводов, параллельные ссылки">14</a></sup> O‘zingga berilgan in’omga e’tiborli bo‘l, uni ishga sol. Axir, sen bu in’omingni aytilgan bashoratlar va oqsoqollar boshingga qo‘l qo‘yib qilgan duolari natijasida olgansan.</div>
  <div id="15"><sup><a href="https://www.kitobook.com/compare/book/61/04/15/" title="сравнение переводов, параллельные ссылки">15</a></sup> Aytganlarimning hammasini amalda qo‘lla. O‘zingni bu vazifaga sidqidildan bag‘ishla, shunda sen Xudoning yo‘lida shaxdam qadam bilan, ildamlab borayotganingni hamma ko‘radi.</div>
  <div id="16"><sup><a href="https://www.kitobook.com/compare/book/61/04/16/" title="сравнение переводов, параллельные ссылки">16</a></sup> Hayot tarzingga, nimalar o‘rgatayotganingga e’tibor qil. Bu faoliyatingni astoydil davom ettir, shunday qilsang, o‘zingni ham, tinglovchilaringni ham qutqarasan.</div>
</div>