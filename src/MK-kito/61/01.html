<div itemprop="articleBody" class="text">
  <div id="1"><sup><a href="https://www.kitobook.com/compare/book/61/01/1/" title="сравнение переводов, параллельные ссылки">1</a></sup> Najotkorimiz Xudoning va biz umid bog‘lagan Iso Masihning amriga ko‘ra, Masihning havoriysi etib tayinlangan men — Pavlusdan </div>
  <div id="2"><sup><a href="https://www.kitobook.com/compare/book/61/01/2/" title="сравнение переводов, параллельные ссылки">2</a></sup> imondagi sodiq o‘g‘lim Timo‘tiyga salom! Otamiz Xudo va Rabbimiz Iso Masih senga inoyat, marhamat va tinchlik ato qilsin. </div>
  <div id="3"><sup><a href="https://www.kitobook.com/compare/book/61/01/3/" title="сравнение переводов, параллельные ссылки">3</a></sup> Men Makedoniyaga ketayotganimda, senga tayinlaganimday, Efes shahrida qol. U yerdagi ba’zi kishilar soxta ta’limotni o‘rgatayotgan ekanlar. Ularning bu qilmishlariga barham ber. </div>
  <div id="4"><sup><a href="https://www.kitobook.com/compare/book/61/01/4/" title="сравнение переводов, параллельные ссылки">4</a></sup> Ularga, afsonalar va shajaralar xususidagi bema’ni bahslar bilan band bo‘lmanglar, deb buyur. Axir, bunday bahslar faqat janjallarga sabab bo‘ladi. Odamlar Xudoning najot rejasini anglashlariga bular yordam bermaydi. Zero, inson Xudoning najotini imon orqaligina anglab oladi. </div>
  <div id="5"><sup><a href="https://www.kitobook.com/compare/book/61/01/5/" title="сравнение переводов, параллельные ссылки">5</a></sup> Men bu nasihatim bilan sizlarda mehr–muhabbat uyg‘otmoqchiman. Mehr–muhabbat sof yurakdan, toza vijdondan, xolis imondan hosil bo‘ladi.</div>
  <div id="6"><sup><a href="https://www.kitobook.com/compare/book/61/01/6/" title="сравнение переводов, параллельные ссылки">6</a></sup> Orangizdagi ba’zi odamlar esa bulardan yuz o‘girib, ahmoqona bahslarga berilib ketganlar. </div>
  <div id="7"><sup><a href="https://www.kitobook.com/compare/book/61/01/7/" title="сравнение переводов, параллельные ссылки">7</a></sup> Ular odamlarga Xudoning qonunini o‘rgatishni orzu qiladilar, qonunga tishi o‘tmasa–da, u haqda so‘zlab, ishonch bilan gapiradilar.</div>
  <div id="8"><sup><a href="https://www.kitobook.com/compare/book/61/01/8/" title="сравнение переводов, параллельные ссылки">8</a></sup> Biz bilamizki, Xudoning qonuni yaxshi, agar undan Xudo ko‘zlaganday foydalanilsa! </div>
  <div id="9"><sup><a href="https://www.kitobook.com/compare/book/61/01/9/" title="сравнение переводов, параллельные ссылки">9</a></sup> Qonun solihlar uchun emas, balki qonunsizu itoatsizlar uchun berilgani hammamizga ma’lum. Darhaqiqat, qonun betavfiqu gunohkorlar, diyonatsizu xudobezorilar, ota yoki onasini o‘ldirganlar, qotillar, </div>
  <div id="10"><sup><a href="https://www.kitobook.com/compare/book/61/01/10/" title="сравнение переводов, параллельные ссылки">10</a></sup> fahshbozlar, bachchabozlar, odam savdosi bilan shug‘ullanuvchilar, yolg‘onchilaru soxta guvohlik beruvchilar, xullas, sog‘lom ta’limotga zid ish qilayotganlarning hammasi uchun berilgan. </div>
  <div id="11"><sup><a href="https://www.kitobook.com/compare/book/61/01/11/" title="сравнение переводов, параллельные ссылки">11</a></sup> Xudo menga ishonib topshirgan bu haqiqat Xushxabarda bayon qilingan. Muborak Xudoning ulug‘vorligi Xushxabarda ayon etilgan. </div>
  <div id="12"><sup><a href="https://www.kitobook.com/compare/book/61/01/12/" title="сравнение переводов, параллельные ссылки">12</a></sup> Ishimni bajarishda menga kuch–quvvat bergan Rabbimiz Iso Masihga shukrlar aytaman. U meni ishonchli deb bilib, O‘z xizmatiga olgani uchun g‘oyatda minnatdorman. </div>
  <div id="13"><sup><a href="https://www.kitobook.com/compare/book/61/01/13/" title="сравнение переводов, параллельные ссылки">13</a></sup> Men ilgarilari Masihga qarshi chiqar edim, Uning izdoshlarini ta’qib etib, ularga jabr–zulm qilardim. Biroq, shularga qaramay, Xudo menga rahm qildi, axir, men Masihga ishonmaganim uchun nima qilayotganimni o‘zim ham bilmasdim. </div>
  <div id="14"><sup><a href="https://www.kitobook.com/compare/book/61/01/14/" title="сравнение переводов, параллельные ссылки">14</a></sup> Rabbimiz Iso Masih menga cheksiz inoyat ko‘rsatdi. Uning O‘zi menga imon ato qilib, mehru oqibatni o‘rgatdi. </div>
  <div id="15"><sup><a href="https://www.kitobook.com/compare/book/61/01/15/" title="сравнение переводов, параллельные ссылки">15</a></sup> “Iso Masih gunohkorlarni qutqarish uchun dunyoga keldi”, degan gap to‘g‘ri va asoslidir, har jihatdan qabul qilinishga loyiqdir. Men o‘zim o‘sha gunohkorlarning eng ashaddiysi edim! </div>
  <div id="16"><sup><a href="https://www.kitobook.com/compare/book/61/01/16/" title="сравнение переводов, параллельные ссылки">16</a></sup> Ammo Iso Masih menga rahm qildi. Men kabi o‘taketgan gunohkorlarga nisbatan U nihoyatda sabrli ekanini ko‘rsatdi, toki boshqalar ham mendan ibrat olib, Unga ishonsinlar, abadiy hayotga ega bo‘lsinlar. </div>
  <div id="17"><sup><a href="https://www.kitobook.com/compare/book/61/01/17/" title="сравнение переводов, параллельные ссылки">17</a></sup> Mangu Shohga hamdu sanolar bo‘lsin! O‘lmas, ko‘rinmas, yagona Xudoga abadulabad shon–sharaflar bo‘lsin! Omin.</div>
  <div id="18"><sup><a href="https://www.kitobook.com/compare/book/61/01/18/" title="сравнение переводов, параллельные ссылки">18</a></sup> Ey o‘g‘lim Timo‘tiy, sen haqingda ilgari aytilgan bashoratlarga binoan senga buyuraman: o‘sha bashoratlarga tayanib, ulug‘ kurashda jang qilgin. </div>
  <div id="19"><sup><a href="https://www.kitobook.com/compare/book/61/01/19/" title="сравнение переводов, параллельные ссылки">19</a></sup> Imoningni mahkam tut, vijdonli bo‘l. Ba’zi odamlar vijdonini sotdilar, ularning imoni halokatga uchragan kemaday barbod bo‘ldi. </div>
  <div id="20"><sup><a href="https://www.kitobook.com/compare/book/61/01/20/" title="сравнение переводов, параллельные ссылки">20</a></sup> Imeney va Iskandar shular jumlasidandir. Men ularni shaytonga topshirdim. Bu ularga saboq bo‘lib, ular Xudoga va Uning azizlariga qarshi chiqishni bas qiladilar.</div>
</div>