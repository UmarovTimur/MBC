<div itemprop="articleBody" class="text">
  <div id="1"><sup><a href="https://www.kitobook.com/compare/book/61/02/1/" title="сравнение переводов, параллельные ссылки">1</a></sup> Avvalambor, nasihatim shuki, butun insoniyat uchun iltijo qilinglar, toat–ibodatda bo‘lib, duolar o‘qinglar, shukronalar aytinglar.</div>
  <div id="2"><sup><a href="https://www.kitobook.com/compare/book/61/02/2/" title="сравнение переводов, параллельные ссылки">2</a></sup> Taqvodor, obro‘– e’tiborli, osoyishta, sokin hayot kechirishimiz uchun, hukmdorlaru boshliqlar uchun ibodat qilinglar.</div>
  <div id="3"><sup><a href="https://www.kitobook.com/compare/book/61/02/3/" title="сравнение переводов, параллельные ссылки">3</a></sup> Bu xayrli ish bo‘lib, Najotkorimiz Xudoga maqbuldir.</div>
  <div id="4"><sup><a href="https://www.kitobook.com/compare/book/61/02/4/" title="сравнение переводов, параллельные ссылки">4</a></sup> U hamma insonlarning najot topishlarini va haqiqatni bilib olishlarini istaydi.</div>
  <div id="5"><sup><a href="https://www.kitobook.com/compare/book/61/02/5/" title="сравнение переводов, параллельные ссылки">5</a></sup> Zero, hammamizga ma’lumki: Xudo yagonadir, Xudo bilan insonlar orasidagi Vositachi ham yagonadir. Bu Vositachi Iso Masihdir. U O‘zi inson edi</div>
  <div id="6"><sup><a href="https://www.kitobook.com/compare/book/61/02/6/" title="сравнение переводов, параллельные ссылки">6</a></sup> Va butun insoniyatni qutqarish uchun O‘z jonini fido qildi. Shu orqali Xudo O‘zi belgilagan paytda najot rejasini ayon etdi.</div>
  <div id="7"><sup><a href="https://www.kitobook.com/compare/book/61/02/7/" title="сравнение переводов, параллельные ссылки">7</a></sup> Men najot haqidagi bu xabarni e’lon qiluvchi havoriy etib tayinlandim. To‘g‘risini aytyapman, yolg‘on gapirayotganim yo‘q! Haqiqatdan ham, men turli xalqlarga imon va haqiqatni o‘rgatish uchun yuborilganman.</div>
  <div id="8"><sup><a href="https://www.kitobook.com/compare/book/61/02/8/" title="сравнение переводов, параллельные ссылки">8</a></sup> Sizlar yig‘ilganingizda, orangizdagi erkaklar qo‘llarini duoga ochib, chin qalbdan ibodat qilsinlar. Hech kimdan g‘azablanmasinlar, talashib–tortishmasinlar.</div>
  <div id="9"><sup><a href="https://www.kitobook.com/compare/book/61/02/9/" title="сравнение переводов, параллельные ссылки">9</a></sup> Xotinlar soddagina, did bilan kiyinsinlar. Ular sochiga ortiqcha oro bermay, oltin va marvarid taqinchoqlar yoki qimmatbaho kiyimlar bilan emas, balki or–nomus bilan bezansinlar.</div>
  <div id="10"><sup><a href="https://www.kitobook.com/compare/book/61/02/10/" title="сравнение переводов, параллельные ссылки">10</a></sup> Xudojo‘y xotinlarga munosib xayrli ishlar bilan o‘zlariga zeb bersinlar.</div>
  <div id="11"><sup><a href="https://www.kitobook.com/compare/book/61/02/11/" title="сравнение переводов, параллельные ссылки">11</a></sup> Ta’lim berilayotganda xotinlar sukut saqlasin, muallimning gapini ikki qilmasin.</div>
  <div id="12"><sup><a href="https://www.kitobook.com/compare/book/61/02/12/" title="сравнение переводов, параллельные ссылки">12</a></sup> Xotin erkakka ta’lim berishiga va uning ustidan hukmronlik qilishiga ruxsat bermayman. Xotin sukut saqlasin.</div>
  <div id="13"><sup><a href="https://www.kitobook.com/compare/book/61/02/13/" title="сравнение переводов, параллельные ссылки">13</a></sup> Axir, oldin Momo Havo emas, balki Odam Ato yaratilgan–ku.</div>
  <div id="14"><sup><a href="https://www.kitobook.com/compare/book/61/02/14/" title="сравнение переводов, параллельные ссылки">14</a></sup> Odam Ato emas, xotin shaytonga aldanib, gunoh qildi.</div>
  <div id="15"><sup><a href="https://www.kitobook.com/compare/book/61/02/15/" title="сравнение переводов, параллельные ссылки">15</a></sup> O‘shandan buyon, xotinlar tuqqanda la’nat tufayli dardu azob chekadigan bo‘ldilar. Biroq shunga qaramay, agar ular kamtaru bama’ni bo‘lishsa, Masihga bo‘lgan imonda sobit qolib, mehr–oqibatli bo‘lib, taqvodor hayot kechirishsa, najot topadilar.</div>
</div>