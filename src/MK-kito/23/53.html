<div itemprop="articleBody" class="text">
  <div id="1"><sup><a href="https://www.kitobook.com/compare/book/23/53/1/" title="сравнение переводов, параллельные ссылки">1</a></sup> Bizning xabarimizga kim ishondi? Egamizning qudratli kuchi kimga ayon bo‘ldi?</div>
  <div id="2"><sup><a href="https://www.kitobook.com/compare/book/23/53/2/" title="сравнение переводов, параллельные ссылки">2</a></sup> Egamizning quli Egamiz oldida yangi ko‘chatday, Quruq tuproqdagi ildizday o‘sdi. Bizni o‘ziga jalb qiladigan Go‘zalligi, ulug‘vorligi yo‘q edi. Bizni o‘ziga rom etadigan Hech bir jozibasi yo‘q edi.</div>
  <div id="3"><sup><a href="https://www.kitobook.com/compare/book/23/53/3/" title="сравнение переводов, параллельные ссылки">3</a></sup> Undan nafratlanganlar, uni rad etganlar. U qayg‘u nimaligini, azob–uqubatni bilardi. Undan odamlar yuz o‘girib, nafratlangan, Uni biz odam qatorida sanamaganmiz.</div>
  <div id="4"><sup><a href="https://www.kitobook.com/compare/book/23/53/4/" title="сравнение переводов, параллельные ссылки">4</a></sup> Ha, dardlarimizni u o‘ziga oldi, Og‘riqlarimizni u o‘z zimmasiga oldi. Biz esa o‘yladik: “Uni Xudo urgan, Alamdiyda, jabrlangan u!”</div>
  <div id="5"><sup><a href="https://www.kitobook.com/compare/book/23/53/5/" title="сравнение переводов, параллельные ссылки">5</a></sup> U esa bizning gunohlarimizni deb yarador bo‘ldi, Bizning ayblarimiz tufayli ezildi. Bizga tinchlik keltiradigan jazo unga tushdi, Uning yaralari bizga shifo berdi.</div>
  <div id="6"><sup><a href="https://www.kitobook.com/compare/book/23/53/6/" title="сравнение переводов, параллельные ссылки">6</a></sup> Hammamiz qo‘ylarday yo‘ldan adashdik, Hammamiz o‘z yo‘limizdan ketdik. Hammamizning ayblarimizni Egamiz uning zimmasiga yukladi.</div>
  <div id="7"><sup><a href="https://www.kitobook.com/compare/book/23/53/7/" title="сравнение переводов, параллельные ссылки">7</a></sup> U jabr ko‘rdi, o‘zi uqubat chekdi, Ammo miq etmadi, og‘zini ochmadi. Bo‘g‘izlanishga olib borilgan qo‘ziday, Jun qirquvchi oldida jim turgan qo‘yday U miq etmadi, og‘zini ochmadi.</div>
  <div id="8"><sup><a href="https://www.kitobook.com/compare/book/23/53/8/" title="сравнение переводов, параллельные ссылки">8</a></sup> Hukm bilan, kuch bilan olib ketildi. Uning nasli haqida kim o‘ylaydi? Tiriklar yurtidan u uloqtirildi, Xalqimizning gunohi tufayli unga zarba tushdi.</div>
  <div id="9"><sup><a href="https://www.kitobook.com/compare/book/23/53/9/" title="сравнение переводов, параллельные ссылки">9</a></sup> Garchi u yovuzlik qilmagan bo‘lsa ham, Og‘zidan yolg‘on so‘z chiqmagan bo‘lsa ham, Unga yovuzlar qatori qabr berilgandi, Ammo o‘limda u boylar yoniga qo‘yildi.</div>
  <div id="10"><sup><a href="https://www.kitobook.com/compare/book/23/53/10/" title="сравнение переводов, параллельные ссылки">10</a></sup> Egamiz uni ezishni, azoblashni ma’qul ko‘rdi. Agar u o‘zini gunoh uchun qurbonlik qilsa, O‘z naslini ko‘rib, uzoq umr ko‘radi. U orqali Egamizning xohishi bajo bo‘ladi.</div>
  <div id="11"><sup><a href="https://www.kitobook.com/compare/book/23/53/11/" title="сравнение переводов, параллельные ссылки">11</a></sup> Chekkan azoblarining natijasini ko‘rib, U mamnun bo‘ladi. Mening solih qulim o‘z bilimi tufayli Ko‘pchilikni oqlab, ularning aybini o‘ziga oladi.</div>
  <div id="12"><sup><a href="https://www.kitobook.com/compare/book/23/53/12/" title="сравнение переводов, параллельные ссылки">12</a></sup> Shu bois buyuklar qatorida unga ulush beraman, U kuchlilar bilan o‘ljalarni bo‘lishadi. Axir, u o‘zini o‘limga tutib berdi, Gunohkorlar qatorida sanaldi. Ko‘plarning gunohini u o‘ziga oldi, Gunohkorlar uchun vasiylik qildi.</div>
</div>