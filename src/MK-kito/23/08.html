<div itemprop="articleBody" class="text">
  <div id="1"><sup><a href="https://www.kitobook.com/compare/book/23/08/1/" title="сравнение переводов, параллельные ссылки">1</a></sup> Shunda Egamiz menga aytdi: — Katta lavha olib, unga: “Moxirshalolxoshbozga tegishli”, deb tushunarli qilib yoz.</div>
  <div id="2"><sup><a href="https://www.kitobook.com/compare/book/23/08/2/" title="сравнение переводов, параллельные ссылки">2</a></sup> Men ruhoniy Uriyo bilan Yabarakiyo o‘g‘li Zakariyoni O‘zimga ishonchli guvohlar qilib tayinlayman.</div>
  <div id="3"><sup><a href="https://www.kitobook.com/compare/book/23/08/3/" title="сравнение переводов, параллельные ссылки">3</a></sup> Shundan keyin men xotinim bilan yotdim. U homilador bo‘lib, o‘g‘il tug‘di. Shunda Egamiz menga dedi: — Uning ismini Moxirshalolxoshboz, deb qo‘y.</div>
  <div id="4"><sup><a href="https://www.kitobook.com/compare/book/23/08/4/" title="сравнение переводов, параллельные ссылки">4</a></sup> Bola hali “ota”, “ona”, deb aytishni o‘rganmasdan oldin, Ossuriya shohi Damashqning boyliklarini va Samariyadan tortib olgan o‘ljalarini olib ketadi.</div>
  <div id="5"><sup><a href="https://www.kitobook.com/compare/book/23/08/5/" title="сравнение переводов, параллельные ссылки">5</a></sup> Egamiz yana menga gapirib:</div>
  <div id="6"><sup><a href="https://www.kitobook.com/compare/book/23/08/6/" title="сравнение переводов, параллельные ссылки">6</a></sup> Bu xalq tinch oqadigan Shilo‘vax suvlaridan voz kechdi, Ratan va Ramaliyo o‘g‘li Pekaxdan ko‘ngillari shod bo‘ldi, — dedi.</div>
  <div id="7"><sup><a href="https://www.kitobook.com/compare/book/23/08/7/" title="сравнение переводов, параллельные ссылки">7</a></sup> — Shuning uchun, Men, Rabbiy, xalqimga qarshi Ossuriya shohini va uning butun shavkatli lashkarini boshlab kelmoqdaman. Ular Furot daryosining bahaybat to‘lqinlari kabidir. Hamma irmoqlardan oshib, hamma qirg‘oqlardan toshib ketadi.</div>
  <div id="8"><sup><a href="https://www.kitobook.com/compare/book/23/08/8/" title="сравнение переводов, параллельные ссылки">8</a></sup> Sel kabi Yahudoni bosadi, uning bo‘g‘ziga yetib keladi. Ey Immanuil! Yoyilgan qanotlari butun yeringni to‘ldiradi!</div>
  <div id="9"><sup><a href="https://www.kitobook.com/compare/book/23/08/9/" title="сравнение переводов, параллельные ссылки">9</a></sup> Ey xalqlar, yig‘ilavering, halokatga yo‘liqasiz! Ey jamiki uzoq yurtdagilar, eshiting! Belingizni bog‘layvering, ammo halokatga yo‘liqasiz! Belingizni bog‘layvering, ammo halokatga yo‘liqasiz!</div>
  <div id="10"><sup><a href="https://www.kitobook.com/compare/book/23/08/10/" title="сравнение переводов, параллельные ссылки">10</a></sup> Puxta reja qilavering, ammo puchga chiqadi, So‘z beravering, ammo amalga oshmaydi, Chunki Xudo biz bilandir!</div>
  <div id="11"><sup><a href="https://www.kitobook.com/compare/book/23/08/11/" title="сравнение переводов, параллельные ссылки">11</a></sup> Egam qudrati bilan meni O‘ziga tortib, menga ko‘rsatma berdi: — Bu xalqning yo‘lidan bormanglar.</div>
  <div id="12"><sup><a href="https://www.kitobook.com/compare/book/23/08/12/" title="сравнение переводов, параллельные ссылки">12</a></sup> Bu xalq, isyon, deb aytadigan hamma narsani sizlar, isyon, deb bilmanglar. Ularni qo‘rquvga soladigan narsalardan sizlar qo‘rqmanglar, vahimaga tushmanglar.</div>
  <div id="13"><sup><a href="https://www.kitobook.com/compare/book/23/08/13/" title="сравнение переводов, параллельные ссылки">13</a></sup> Sizlar Men, Sarvari Olamnimuqaddas deb izzat qilinglar. Faqat Mendan qo‘rqing, faqatgina Men sizni vahimaga solay.</div>
  <div id="14"><sup><a href="https://www.kitobook.com/compare/book/23/08/14/" title="сравнение переводов, параллельные ссылки">14</a></sup> O‘shanda Mening O‘zim panoh bo‘laman. Ammo Isroilning ikkala xonadoni uchun Men qoqiltiradigan tosh, to‘sqinlik qiladigan qoya, Quddus aholisi uchun tuzoq va to‘r bo‘laman.</div>
  <div id="15"><sup><a href="https://www.kitobook.com/compare/book/23/08/15/" title="сравнение переводов, параллельные ссылки">15</a></sup> Ulardan ko‘plari qoqiladi, yiqilib, burda–burda bo‘ladi. Ular tuzoqqa tushib, asir bo‘ladi.</div>
  <div id="16"><sup><a href="https://www.kitobook.com/compare/book/23/08/16/" title="сравнение переводов, параллельные ссылки">16</a></sup> Dalilimni o‘rab bog‘la, shogirdlarim orasida ta’limotimni muhrla.</div>
  <div id="17"><sup><a href="https://www.kitobook.com/compare/book/23/08/17/" title="сравнение переводов, параллельные ссылки">17</a></sup> Sarvari Olam Sion tog‘ida maskan qilgan. U Yoqub xalqidan yuzini yashiryapti, ammo men Uni kutaman,</div>
  <div id="18"><sup><a href="https://www.kitobook.com/compare/book/23/08/18/" title="сравнение переводов, параллельные ссылки">18</a></sup> umidim Undadir. Mana, qarang, Egam bergan farzandlarim bilan birga men shu yerdaman! Isroilda biz belgi va nishonamiz.</div>
  <div id="19"><sup><a href="https://www.kitobook.com/compare/book/23/08/19/" title="сравнение переводов, параллельные ссылки">19</a></sup> Xalqlar sizlarga: “Otalar ruhiga, folbinlarga, azayimxonlarga va afsungarlarga boringlar”, deb aytsalar, sizlar o‘z Xudoyingizga bormaysizmi?! Axir, tiriklar o‘liklardan nasihat izlab boradimi?!</div>
  <div id="20"><sup><a href="https://www.kitobook.com/compare/book/23/08/20/" title="сравнение переводов, параллельные ссылки">20</a></sup> Shunday deganlarga yorug‘lik bo‘lmaydi. Xudoning yo‘l–yo‘riqlari va ta’limotiga maslahat soling.</div>
  <div id="21"><sup><a href="https://www.kitobook.com/compare/book/23/08/21/" title="сравнение переводов, параллельные ссылки">21</a></sup> Ular bu yurt bo‘ylab o‘tadi, ular och, iztirobda. Och qolib, g‘azablanib, shohini va xudolarini la’natlaydi. Yuqoriga qaraydi,</div>
  <div id="22"><sup><a href="https://www.kitobook.com/compare/book/23/08/22/" title="сравнение переводов, параллельные ссылки">22</a></sup> yerga qaraydi. Ana, kulfat va zulmat, g‘am va ofat. Ular yo‘q bo‘lib ketadi.</div>
</div>