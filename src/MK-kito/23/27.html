<div itemprop="articleBody" class="text">
  <div id="1"><sup><a href="https://www.kitobook.com/compare/book/23/27/1/" title="сравнение переводов, параллельные ссылки">1</a></sup> O‘sha kuni Egamiz qilichi bilan jazolar, Shafqatsiz, bahaybat, qudratli qilichi bilan. Jazolar Levitanni, o‘sha qochayotgan ilonni, Levitanni, ha, g‘imirlayotgan ilonni, O‘ldirar dengizdagi o‘sha ajdarhoni.</div>
  <div id="2"><sup><a href="https://www.kitobook.com/compare/book/23/27/2/" title="сравнение переводов, параллельные ссылки">2</a></sup> Egam aytar: “O‘sha kuni ajoyib uzumzor to‘g‘risida kuylang!</div>
  <div id="3"><sup><a href="https://www.kitobook.com/compare/book/23/27/3/" title="сравнение переводов, параллельные ссылки">3</a></sup> Men, Egangiz, uzumzor qo‘riqchisiman, Doimo uni sug‘oraman. Kechayu kunduz uzumzorni qo‘riqlayman, Hech kim unga zarar keltirolmaydi.</div>
  <div id="4"><sup><a href="https://www.kitobook.com/compare/book/23/27/4/" title="сравнение переводов, параллельные ссылки">4</a></sup> Men g‘azabda emasman! Lekin tikanlaru butalar Menga qarshi chiqsa, Ular bilan jang qilaman. Ularni yondirib tashlayman.</div>
  <div id="5"><sup><a href="https://www.kitobook.com/compare/book/23/27/5/" title="сравнение переводов, параллельные ссылки">5</a></sup> Ular Mendan panoh izlab kelsin! Ha, Men bilan tinchlik o‘rnatsin, Ular Men bilan tinchlik o‘rnatsin.”</div>
  <div id="6"><sup><a href="https://www.kitobook.com/compare/book/23/27/6/" title="сравнение переводов, параллельные ссылки">6</a></sup> Vaqti kelib, Yoqub nasli ildiz otadi, Isroil kurtak otib, gullaydi, Yer yuzini mevalari bilan to‘ldiradi.</div>
  <div id="7"><sup><a href="https://www.kitobook.com/compare/book/23/27/7/" title="сравнение переводов, параллельные ссылки">7</a></sup> Isroilning dushmanlarini Egamiz ezdi! Egamiz Isroilni shunchalik urdimi?! Isroilning g‘animlarini o‘ldirdi! Egamiz Isroilni shunchalik jazoladimi?!</div>
  <div id="8"><sup><a href="https://www.kitobook.com/compare/book/23/27/8/" title="сравнение переводов, параллельные ссылки">8</a></sup> Yo‘q, Egamiz o‘z xalqini jazolaganda Ularni yurtidan haydab, surgun qildi. Sharqdan esgan bo‘ron kabi Ularni uzoqqa olib ketdi.</div>
  <div id="9"><sup><a href="https://www.kitobook.com/compare/book/23/27/9/" title="сравнение переводов, параллельные ссылки">9</a></sup> Shunday qilib, Yoqub naslining gunohlari Tamomila unutiladi. Egamiz shu ishni qiladi. Qurbongohning toshlari parchalansa Isroil kechiriladi. Tikka turgan Asheraga atalgan ustunu Tutatqi qurbongohi qolmasa, Isroilning gunohlari yuviladi.</div>
  <div id="10"><sup><a href="https://www.kitobook.com/compare/book/23/27/10/" title="сравнение переводов, параллельные ссылки">10</a></sup> Mana, Isroilning mustahkam shaharlari tashlandiq bo‘ldi, Tark etilgan sahroday, huvullagan yurt bo‘ldi. Vayronalar orasida chorva o‘tlab yuradi, Daraxtlarning bargini yeb, ship–shiydam qiladi.</div>
  <div id="11"><sup><a href="https://www.kitobook.com/compare/book/23/27/11/" title="сравнение переводов, параллельные ссылки">11</a></sup> Shoxlari qurib, sinib yotibdi, Ayollar kelib, ularni yoqadi. Bu xalq aql–hushidan ayrilgan, Yaratgan ham ularga achinmaydi, Xudo ularga marhamat ko‘rsatmaydi.</div>
  <div id="12"><sup><a href="https://www.kitobook.com/compare/book/23/27/12/" title="сравнение переводов, параллельные ссылки">12</a></sup> O‘sha kuni, ey Isroil xalqi, Egamiz sizlarni Furot daryosidan Misr soyligigacha bo‘lgan yerda yanchadi. Hammangizni bitta–bitta yig‘ib keladi.</div>
  <div id="13"><sup><a href="https://www.kitobook.com/compare/book/23/27/13/" title="сравнение переводов, параллельные ссылки">13</a></sup> O‘sha kuni katta karnay chalinadi. Ossuriya yurtida yo‘qolganlar, Misr yurtiga quvilganlar kelib, Quddusdagi muqaddas tog‘da Egamizga sajda qiladi.</div>
</div>