<div itemprop="articleBody" class="text">
  <div id="1"><sup><a href="https://www.kitobook.com/compare/book/23/17/1/" title="сравнение переводов, параллельные ссылки">1</a></sup> Damashq haqida bashorat. “Ana, Damashq endi shahar bo‘lmaydi! U vayronalar uyumiga aylanadi!</div>
  <div id="2"><sup><a href="https://www.kitobook.com/compare/book/23/17/2/" title="сравнение переводов, параллельные ссылки">2</a></sup> Aror shaharlari tark etiladi, Suruvlar maskaniga aylanadi, Hech kim ularni hurkitmaydi.</div>
  <div id="3"><sup><a href="https://www.kitobook.com/compare/book/23/17/3/" title="сравнение переводов, параллельные ссылки">3</a></sup> Efrayim yurtining qal’asi yo‘q bo‘ladi, Damashqning shohligi ketadi. Oram xalqining qolganlari g‘oyib bo‘ladi, Bularning hammasi Isroil xalqining Shuhrati singari barham topadi, — deb aytmoqda Sarvari Olam. —</div>
  <div id="4"><sup><a href="https://www.kitobook.com/compare/book/23/17/4/" title="сравнение переводов, параллельные ссылки">4</a></sup> O‘sha kuni Yoqub naslining shuhrati yo‘qoladi, Tanasi ozib–to‘zib ketadi.</div>
  <div id="5"><sup><a href="https://www.kitobook.com/compare/book/23/17/5/" title="сравнение переводов, параллельные ссылки">5</a></sup> Mana, o‘roqchilar boshoqlarni o‘rib oladi, O‘z qo‘llari bilan don hosilini yig‘ishtirib oladi. O‘sha dalalarda terilgan bug‘doy boshoqlariday Rafa soyligida Yoqub naslidan ham oz qoladi.</div>
  <div id="6"><sup><a href="https://www.kitobook.com/compare/book/23/17/6/" title="сравнение переводов, параллельные ссылки">6</a></sup> Ha, zaytun daraxti qoqilganda Daraxt uchida ikki–uch meva qolganday, Hosildor shoxchalarda to‘rt–besh meva qolganday O‘sha boshoqlarda bir–ikki don qoladi”, — deb bashorat qilar Isroil xalqining Xudosi — Egamiz.</div>
  <div id="7"><sup><a href="https://www.kitobook.com/compare/book/23/17/7/" title="сравнение переводов, параллельные ссылки">7</a></sup> O‘sha kuni har odam Yaratganga qaraydi, ularning ko‘zlari Isroil xalqining muqaddas Xudosini ko‘radi.</div>
  <div id="8"><sup><a href="https://www.kitobook.com/compare/book/23/17/8/" title="сравнение переводов, параллельные ссылки">8</a></sup> Inson qurbongohlarga, qo‘llarining ijodiga qaramaydi, o‘z qo‘li bilan yasagan narsalar — Asheraga atalgan ustunlarni, tutatqi qurbongohlarini ko‘rmaydi.</div>
  <div id="9"><sup><a href="https://www.kitobook.com/compare/book/23/17/9/" title="сравнение переводов, параллельные ссылки">9</a></sup> O‘sha kuni mustahkam shaharlari o‘rmonlardagi tashlandiq joylarga o‘xshab qoladi. Odamlar tashlab ketgan qir tepaliklar kabi bo‘ladi. Isroil xalqi dastidan bu shaharlar xarobazorga aylanadi</div>
  <div id="10"><sup><a href="https://www.kitobook.com/compare/book/23/17/10/" title="сравнение переводов, параллельные ссылки">10</a></sup> Axir, sen najotkoring Xudoni unutding, Panoh bo‘ladigan Qoyangni eslamading. Mana, sen yoqimli o‘simliklar ekasan, Begona ko‘chatlarni o‘tqazasan.</div>
  <div id="11"><sup><a href="https://www.kitobook.com/compare/book/23/17/11/" title="сравнение переводов, параллельные ссылки">11</a></sup> Ularni avaylab–asrab o‘stirasan, Tongda urug‘dan kurtak chiqartirasan, Ammo hosiling xastaligu og‘ir dard bo‘lar.</div>
  <div id="12"><sup><a href="https://www.kitobook.com/compare/book/23/17/12/" title="сравнение переводов, параллельные ссылки">12</a></sup> Qarang, xalqlarning ko‘pligini! Ular dengiz kabi guvullaydi! Lashkarlarning hayqirig‘i To‘lqinlar tovushiday balanddir.</div>
  <div id="13"><sup><a href="https://www.kitobook.com/compare/book/23/17/13/" title="сравнение переводов, параллельные ссылки">13</a></sup> Ammo Egam ularga tanbeh beradi, Xalqlar ham to‘lqinlar kabi yo‘qolib ketadi. Ular uzoqlarga qochib qoladi. Tog‘lardagi shamolda uchgan xas–cho‘p kabi quviladi, Quyun oldidagi girdob kabi haydaladi.</div>
  <div id="14"><sup><a href="https://www.kitobook.com/compare/book/23/17/14/" title="сравнение переводов, параллельные ссылки">14</a></sup> Oqshom payti! Qaranglar, kulfat! Tong otmasdan ular yo‘q bo‘lib ketadi. Bizni talaydiganlarning qismati shunday bo‘ladi, Bizdan tortib olganlarga mana shu nasib qiladi.</div>
</div>