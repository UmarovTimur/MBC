<div itemprop="articleBody" class="text">
  <div id="1"><sup><a href="https://www.kitobook.com/compare/book/23/33/1/" title="сравнение переводов, параллельные ссылки">1</a></sup> Ey talanmagan talonchi! Holingga voy! Ey xiyonatni tatimagan xiyonatkor! Holingga voy! Rosa talab bo‘lganingdan so‘ng, O‘zingni talon–taroj qiladilar. Xiyonatni bas qilganingda, Senga xiyonat qiladilar.</div>
  <div id="2"><sup><a href="https://www.kitobook.com/compare/book/23/33/2/" title="сравнение переводов, параллельные ссылки">2</a></sup> Ey Egamiz, bizga marhamat qil, Biz Senga umid bog‘laymiz. Bizga har kun kuch ato qil, Kulfat chog‘i esa bizga najot ber.</div>
  <div id="3"><sup><a href="https://www.kitobook.com/compare/book/23/33/3/" title="сравнение переводов, параллельные ссылки">3</a></sup> Gumburlagan ovozingdan xalqlar tarqab ketar, Sen qo‘zg‘alganingda elatlar qochib ketar.</div>
  <div id="4"><sup><a href="https://www.kitobook.com/compare/book/23/33/4/" title="сравнение переводов, параллельные ссылки">4</a></sup> Chigirtkalar yig‘ilganday o‘ljalaring yig‘ilar, Chigirtkalar uyumi kabi o‘ljalaringni talon–taroj qilishar.</div>
  <div id="5"><sup><a href="https://www.kitobook.com/compare/book/23/33/5/" title="сравнение переводов, параллельные ссылки">5</a></sup> Egamiz yuksalgandir. Ha, Uning maskani yuksakda. To‘ldirgandir U Quddusni adolatu solihlik ila.</div>
  <div id="6"><sup><a href="https://www.kitobook.com/compare/book/23/33/6/" title="сравнение переводов, параллельные ссылки">6</a></sup> Ey Quddus, U kunlaringiz tinchligini mahkam tutadi, Uning O‘zi najot, ilm–ma’rifat, donolikning boy manbaidir. Egamizdan qo‘rqish sizlarning xazinangizdir.</div>
  <div id="7"><sup><a href="https://www.kitobook.com/compare/book/23/33/7/" title="сравнение переводов, параллельные ссылки">7</a></sup> Ana qarang! Yahudoning jasur yigitlari Ko‘chalarda faryod qiladi, Tinchlik elchilari achchiq–achchiq yig‘laydi.</div>
  <div id="8"><sup><a href="https://www.kitobook.com/compare/book/23/33/8/" title="сравнение переводов, параллельные ссылки">8</a></sup> Katta yo‘llar huvullab qolgan, Bu yo‘llardan yurmaydi hech kimsa, Ahdlar buzildi, shaharlar vayron bo‘ldi, Inson o‘z qadrini yo‘qotdi.</div>
  <div id="9"><sup><a href="https://www.kitobook.com/compare/book/23/33/9/" title="сравнение переводов, параллельные ссылки">9</a></sup> Yurt aza tutdi, azob chekdi. Lubnon o‘rmonlari isnodga qolib, qurib qoldi. Sharon tekisligi sahroga o‘xshab qoldi, Bashan, Karmil tog‘idagi daraxtlarning yaproqlari qolmadi.</div>
  <div id="10"><sup><a href="https://www.kitobook.com/compare/book/23/33/10/" title="сравнение переводов, параллельные ссылки">10</a></sup> “Endi qo‘zg‘alaman, — demoqda Egamiz. — Endi Men yuksalaman, Ha, O‘zimni baland ko‘taraman.</div>
  <div id="11"><sup><a href="https://www.kitobook.com/compare/book/23/33/11/" title="сравнение переводов, параллельные ссылки">11</a></sup> Sizlar esa somonga homilador bo‘lganday, Foydasiz poyalar tuqqanday bo‘lasiz. Ruhingiz sizlarni olov kabi yeb bitiradi.</div>
  <div id="12"><sup><a href="https://www.kitobook.com/compare/book/23/33/12/" title="сравнение переводов, параллельные ссылки">12</a></sup> Xalqlar yonib, kul bo‘ladi, Kesilib, olovga tashlangan tikanday bo‘ladi.</div>
  <div id="13"><sup><a href="https://www.kitobook.com/compare/book/23/33/13/" title="сравнение переводов, параллельные ссылки">13</a></sup> Ey uzoqdagilar, Mening qilganlarimni eshiting, Ey yaqindagilar, qudratimni bilib oling!”</div>
  <div id="14"><sup><a href="https://www.kitobook.com/compare/book/23/33/14/" title="сравнение переводов, параллельные ссылки">14</a></sup> “Oramizda kim yamlamay yutadigan olov bilan tura oladi? Oramizdagi kim yonib bitmas alanga yonida qola oladi?” deya Quddusda gunohkorlar vahimaga tushdi, Nopoklarni qo‘rquv egallab oldi.</div>
  <div id="15"><sup><a href="https://www.kitobook.com/compare/book/23/33/15/" title="сравнение переводов, параллельные ссылки">15</a></sup> Mana, qarang solih yashayotganlarga! Ular to‘g‘ri gapni gapiradi, Tamagirlik foydasidan yuz o‘giradi, Pora olishdan qo‘llarini tiyadi. Qotillarning fitnalariga qo‘shilmaydi, Ko‘zlarini yovuzlik jalb qila olmaydi.</div>
  <div id="16"><sup><a href="https://www.kitobook.com/compare/book/23/33/16/" title="сравнение переводов, параллельные ссылки">16</a></sup> Ha, shundaylarning maskani yuksaklarda bo‘ladi, Tog‘lardagi qoyalar boshpanasi bo‘ladi. Nonu suvi hech qachon yetmay qolmaydi.</div>
  <div id="17"><sup><a href="https://www.kitobook.com/compare/book/23/33/17/" title="сравнение переводов, параллельные ссылки">17</a></sup> Mana, ko‘zlaringiz ulug‘vor shohni, Keng yoyilgan yurtni ko‘radi.</div>
  <div id="18"><sup><a href="https://www.kitobook.com/compare/book/23/33/18/" title="сравнение переводов, параллельные ссылки">18</a></sup> Shunda o‘tmishdagi qo‘rquvni eslab, deysiz: “Qani ekan o‘sha bosh lashkarboshi? Qani o‘sha o‘ljalarni o‘lchagan odam? Qani endi minoralarni sanaganlar?”</div>
  <div id="19"><sup><a href="https://www.kitobook.com/compare/book/23/33/19/" title="сравнение переводов, параллельные ссылки">19</a></sup> Sizlar tillarini tushunmaydigan, Gaplarini anglamaydigan, O‘sha takabbur xalqni endi ko‘rmaysiz!</div>
  <div id="20"><sup><a href="https://www.kitobook.com/compare/book/23/33/20/" title="сравнение переводов, параллельные ссылки">20</a></sup> Mana, qarang Quddusga! Bayramlarimiz shahriga boqing. O‘z ko‘zlaringiz bilan Sionni, O‘sha osuda maskanni ko‘rasiz. Bu chodir hech qachon ko‘chmaydi, Uning qoziqlari surilmaydi, Bironta arqoni uzilmaydi.</div>
  <div id="21"><sup><a href="https://www.kitobook.com/compare/book/23/33/21/" title="сравнение переводов, параллельные ссылки">21</a></sup> Ha, u yerda qudratli Egamiz bizning shohimiz bo‘ladi, U yerda keng daryolaru irmoqlar bo‘ladi. Eshkakli urush kemalari kechib o‘ta olmaydi, Yelkanli jang kemalari ham u yerda suza olmaydi.</div>
  <div id="22"><sup><a href="https://www.kitobook.com/compare/book/23/33/22/" title="сравнение переводов, параллельные ссылки">22</a></sup> Axir, Egamiz hukmronlik qiladi, Uning O‘zi qonun–qoidani o‘rnatadi. Egamiz bizning shohimizdir, Uning O‘zi bizga najot beradi.</div>
  <div id="23"><sup><a href="https://www.kitobook.com/compare/book/23/33/23/" title="сравнение переводов, параллельные ссылки">23</a></sup> Kemangizning machtasi mustahkam emas, Uning arqonlari zaiflashgan, Uning yelkani yoyilmaydi. So‘ng mo‘l–ko‘l o‘lja bo‘linadi, Hatto cho‘loq ham o‘ljaga sherik bo‘ladi.</div>
  <div id="24"><sup><a href="https://www.kitobook.com/compare/book/23/33/24/" title="сравнение переводов, параллельные ссылки">24</a></sup> Orangizda hech kimsa, “Men xastaman”, demaydi, Quddusdagilarning gunohlari kechiriladi.</div>
</div>