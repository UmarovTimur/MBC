<div itemprop="articleBody" class="text">
  <div id="1"><sup><a href="https://www.kitobook.com/compare/book/23/15/1/" title="сравнение переводов, параллельные ссылки">1</a></sup> Mo‘ab haqida bashorat. Vayrona bo‘ldi tunda, Mo‘abdagi Or shahri nidosiz yotar. Vayrona bo‘ldi tunda, Mo‘abdagi Xir shahri nidosiz yotar.</div>
  <div id="2"><sup><a href="https://www.kitobook.com/compare/book/23/15/2/" title="сравнение переводов, параллельные ссылки">2</a></sup> Mo‘ab xalqi o‘z xudosining uyiga chiqdi faryod qilgani, Ha, Dibonliklar sajdagohiga chiqdi nola qilgani. Har birining boshi qirilgan, Har birining soqoli olingan, Navo va Midavo shaharlari uchun Mo‘ab nola chekar.</div>
  <div id="3"><sup><a href="https://www.kitobook.com/compare/book/23/15/3/" title="сравнение переводов, параллельные ссылки">3</a></sup> Ko‘chalarda xalq qanorga o‘rangan. Tomlarda, xiyobonlarda faryod qilib, Hammasi ko‘z yoshlarini to‘kar.</div>
  <div id="4"><sup><a href="https://www.kitobook.com/compare/book/23/15/4/" title="сравнение переводов, параллельные ссылки">4</a></sup> Xashbon, Elaley ahli faryod chekar, Ularning ovozi Yaxazgacha eshitilar. Mo‘abning qurollanganlari faryod etar, Ular qo‘rquvdan qaltirar.</div>
  <div id="5"><sup><a href="https://www.kitobook.com/compare/book/23/15/5/" title="сравнение переводов, параллельные ссылки">5</a></sup> Yuragim Mo‘ab uchun faryod qiladi, Qochoqlar qochib borar Zo‘varga, Eglat–Shalishiyo shahriga. Luxit tepaligiga ham ular yig‘lab boradi. Hatto Xo‘ronaym yo‘lida Ular halokat tufayli fig‘on chekadi.</div>
  <div id="6"><sup><a href="https://www.kitobook.com/compare/book/23/15/6/" title="сравнение переводов, параллельные ссылки">6</a></sup> Ha, o‘tlar qurib ado bo‘ldi, Maysalar tamom bo‘ldi. Yashillikdan asar qolmadi, Nimrim suvi xarob bo‘ldi.</div>
  <div id="7"><sup><a href="https://www.kitobook.com/compare/book/23/15/7/" title="сравнение переводов, параллельные ссылки">7</a></sup> Endi ular o‘zlari erishgan boyliklarni, O‘zlarining hamma mol–mulklarini Arabim soyligi orqali olib ketadi.</div>
  <div id="8"><sup><a href="https://www.kitobook.com/compare/book/23/15/8/" title="сравнение переводов, параллельные ссылки">8</a></sup> Faryod yetib borgan Exlayim shahrigacha, Yig‘i yetib borgan Ber Elim shahrigacha, Mo‘ab yurti ohu nolaga to‘ldi!</div>
  <div id="9"><sup><a href="https://www.kitobook.com/compare/book/23/15/9/" title="сравнение переводов, параллельные ссылки">9</a></sup> Ana, Dibondagi suvlar qon bilan to‘la! Ammo endi Xudo Dibonga battarini qiladi. Mo‘abning qochib qutulganlariga, Yurtdagi qolgan–qutganlarining boshiga Sherlarni olib kelaman.</div>
</div>