<div itemprop="articleBody" class="text">
  <div id="1"><sup><a href="https://www.kitobook.com/compare/book/23/25/1/" title="сравнение переводов, параллельные ссылки">1</a></sup> Ey Egam, Sen mening Xudoyimsan. Sen ajoyib ishlar qilgansan, Men Seni sharaflayman. Qadim davrlardan rejalar tuzgansan, Ular sadoqatli va ishonchlidir.</div>
  <div id="2"><sup><a href="https://www.kitobook.com/compare/book/23/25/2/" title="сравнение переводов, параллельные ссылки">2</a></sup> Yakson qilding dushmanlarimiz qal’alarini, Vayronaga aylantirding mustahkam shaharlarini, Yo‘q qilding uzoq yurtdagi ajoyib saroylarini, Ular hech qachon qayta tiklanmas.</div>
  <div id="3"><sup><a href="https://www.kitobook.com/compare/book/23/25/3/" title="сравнение переводов, параллельные ссылки">3</a></sup> Endi kuchli xalqlar Seni izzat qiladi, Shafqatsiz xalqlar Senga sajda qiladi.</div>
  <div id="4"><sup><a href="https://www.kitobook.com/compare/book/23/25/4/" title="сравнение переводов, параллельные ссылки">4</a></sup> Kambag‘al, bechoralar kulfatda qolganda, Sen ularga boshpana bo‘lding. Peshindagi jaziramadan soya, Jaladan panoh bo‘lding. Vahshiy g‘animlarning hujumi bo‘ronday bo‘ldi. Sen esa bizning panohimiz bo‘lding.</div>
  <div id="5"><sup><a href="https://www.kitobook.com/compare/book/23/25/5/" title="сравнение переводов, параллельные ссылки">5</a></sup> Dushman shovqin–suroni Sahro issig‘i kabi bo‘lganda, Jazirama issiqni Sen Bulutlar soyasi ila bosding. Dushmanning sevinch qo‘shig‘i Sadolarini o‘chirding.</div>
  <div id="6"><sup><a href="https://www.kitobook.com/compare/book/23/25/6/" title="сравнение переводов, параллельные ссылки">6</a></sup> Bu tog‘da Sarvari Olam Jamiki xalqlar uchun Ajoyib ziyofat tayyorlar. Boy dasturxon, sara sharoblar, Yog‘li go‘shtlar, tiniq sharob tortiladi.</div>
  <div id="7"><sup><a href="https://www.kitobook.com/compare/book/23/25/7/" title="сравнение переводов, параллельные ссылки">7</a></sup> O‘sha kuni Egam jamiki xalqlar ustidan Kafanlarini yechib tashlaydi. Mana shu tog‘da Egam Xalqlarni o‘ragan, elatlar ustidagi Yopinchiqni olib tashlaydi. Ha, U o‘limni butunlay yutib yuboradi.</div>
  <div id="8"><sup><a href="https://www.kitobook.com/compare/book/23/25/8/" title="сравнение переводов, параллельные ссылки">8</a></sup> Egam Xudo hammaning ko‘z yoshlarini artib qo‘yadi, Butun yer yuzida O‘z xalqining uyatini olib tashlaydi. Ha, Egam shunday deb aytgan!</div>
  <div id="9"><sup><a href="https://www.kitobook.com/compare/book/23/25/9/" title="сравнение переводов, параллельные ссылки">9</a></sup> O‘sha kuni ular shunday deydilar: “Mana, bizning Xudoyimiz, Qutqarsin, deb uni kutgandik, U bizga najot berdi. Kelinglar, quvonaylik, sevinaylik! Umid qilib kutgandik, Mana, bizning Egamiz.”</div>
  <div id="10"><sup><a href="https://www.kitobook.com/compare/book/23/25/10/" title="сравнение переводов, параллельные ссылки">10</a></sup> Egamning O‘zi bu tog‘ni himoya qilar. Mo‘ab xalqi yanchilgan somonday ezilar, Chiritish uchun go‘ng chuqurga uloqtirilar.</div>
  <div id="11"><sup><a href="https://www.kitobook.com/compare/book/23/25/11/" title="сравнение переводов, параллельные ссылки">11</a></sup> Ha, ular bor kuchi bilan Suzuvchiga o‘xshab chuqurdan chiqishga intilar. Ammo Xudo ularning g‘ururini yakson qilar, Qo‘llarining mohirligi foyda bermas.</div>
  <div id="12"><sup><a href="https://www.kitobook.com/compare/book/23/25/12/" title="сравнение переводов, параллельные ссылки">12</a></sup> Mo‘abning qal’a devorlari buzib tashlanar, Vayronaga aylanar, yer bilan yakson bo‘lar.</div>
</div>