<div itemprop="articleBody" class="text">
  <div id="1"><sup><a href="https://www.kitobook.com/compare/book/23/16/1/" title="сравнение переводов, параллельные ссылки">1</a></sup> Qo‘zilar yuborgin yurtning hukmdoriga, Sahro yo‘li orqali, Sela shahridan aziz Sion tog‘iga.</div>
  <div id="2"><sup><a href="https://www.kitobook.com/compare/book/23/16/2/" title="сравнение переводов, параллельные ссылки">2</a></sup> Xuddi darbadar qushlarday Bo‘lib qolar axir, Mo‘ab ahli. Uloqtiriladi qush uyasi Arnon soyligi kechuviga.</div>
  <div id="3"><sup><a href="https://www.kitobook.com/compare/book/23/16/3/" title="сравнение переводов, параллельные ссылки">3</a></sup> Ular shunday deydi: “Maslahat ber bizga, qaror chiqar! Kunning o‘rtasida soyangni tun kabi tushir. Yashirgin quvilganlarni, Oshkor qilma qochoqlarni!</div>
  <div id="4"><sup><a href="https://www.kitobook.com/compare/book/23/16/4/" title="сравнение переводов, параллельные ссылки">4</a></sup> Qochoqlarimiz orangizda yashasin, Qirg‘in keltiruvchi zo‘ravonlardan Mo‘abga boshpana bo‘lgin.” Zolimlar yo‘q bo‘lganda, Zo‘ravonlik barham topadi. Talonchilar yurtdan g‘oyib bo‘ladi.</div>
  <div id="5"><sup><a href="https://www.kitobook.com/compare/book/23/16/5/" title="сравнение переводов, параллельные ссылки">5</a></sup> Taxt o‘rnatilar sadoqat ila. Taxtda o‘tirar haqiqatgo‘y bir hukmdor. Bu hukmdor Dovud xonadonidan kelib chiqar. U adolatparvar, odillik bilan hukm chiqarar.</div>
  <div id="6"><sup><a href="https://www.kitobook.com/compare/book/23/16/6/" title="сравнение переводов, параллельные ссылки">6</a></sup> Ha, eshitganmiz Mo‘abning mag‘rurligini, Uning kiborligi, chiroyi, boyligini! Naqadar mag‘rurdir u! Ammo bularning hammasi yolg‘on!</div>
  <div id="7"><sup><a href="https://www.kitobook.com/compare/book/23/16/7/" title="сравнение переводов, параллельные ссылки">7</a></sup> Endi Mo‘ab faryod cheksin, Hamma Mo‘ab uchun nola qilsin. Ha, o‘sha Xir–Xarasot mayizlarini Qo‘msab, aza tutasiz.</div>
  <div id="8"><sup><a href="https://www.kitobook.com/compare/book/23/16/8/" title="сравнение переводов, параллельные ссылки">8</a></sup> Mana, holdan toydi Xashbon dalalari, Sivmo uzumzorlari ham. Xalqlarning hukmdorlari ezgan Sivmoning uzum boshlarini. Ular Yazirgacha yetib bordilar, Ular sahroda kezib yurdilar. Novdalari bir vaqtlar o‘sib ketib, Dengizdan ham oshib o‘tdi.</div>
  <div id="9"><sup><a href="https://www.kitobook.com/compare/book/23/16/9/" title="сравнение переводов, параллельные ссылки">9</a></sup> Shu bois Yazir yig‘laganda, men ham yig‘layman, Ey Sivmo uzumzorlari! Ko‘z yoshlarim ila sizlarni shalabbo qilaman, Ey Xashbon, Elaley shaharlari! Axir, yozgi hosilingiz barham topdi, Don hosili paytidagi o‘yin–kulgilar to‘xtadi.</div>
  <div id="10"><sup><a href="https://www.kitobook.com/compare/book/23/16/10/" title="сравнение переводов, параллельные ссылки">10</a></sup> Shodlik, xursandchilikka Barham berilgan bog‘larda, Uzumzorlarda qo‘shiq aytilmas, Shodlik qiyqiriqlari ko‘tarilmas. Uzum siqish chuqurlarida Ishlaydigan hech kim qolmas. Shodlik qiyqiriqlarini Xudo bostirdi.</div>
  <div id="11"><sup><a href="https://www.kitobook.com/compare/book/23/16/11/" title="сравнение переводов, параллельные ссылки">11</a></sup> Shu bois yuragim Mo‘ab uchun Arfa kabi nola qilar. Xir–Xarasot uchun vujudim faryod chekar.</div>
  <div id="12"><sup><a href="https://www.kitobook.com/compare/book/23/16/12/" title="сравнение переводов, параллельные ссылки">12</a></sup> Mo‘ab xalqi kelib, o‘zini toliqtirsa ham, Sajdagohiga kelib, iltijolar qilsa ham, Hech narsaga erishmas.</div>
  <div id="13"><sup><a href="https://www.kitobook.com/compare/book/23/16/13/" title="сравнение переводов, параллельные ссылки">13</a></sup> Rabbiy bu so‘zlarni ilgaridan aytgan edi Mo‘ab haqida.</div>
  <div id="14"><sup><a href="https://www.kitobook.com/compare/book/23/16/14/" title="сравнение переводов, параллельные ссылки">14</a></sup> Endi Rabbiy aytar: “Hozir juda ko‘p bo‘lganiga qaramay, uch yildan keyin yollangan ishchining muddati kabi, Mo‘abning obro‘si to‘kilar. Xalqidan qolganlari esa juda oz, zaif bo‘lar.”</div>
</div>