<div itemprop="articleBody" class="text">
  <div id="1"><sup><a href="https://www.kitobook.com/compare/book/23/66/1/" title="сравнение переводов, параллельные ссылки">1</a></sup> Egamiz shunday aytmoqda: “Osmon Mening taxtimdir, Yer oyog‘im tagidagi kursidir. Menga qanday uy qurib bera olasiz?! Qaysi joy Menga maskan bo‘la oladi?!</div>
  <div id="2"><sup><a href="https://www.kitobook.com/compare/book/23/66/2/" title="сравнение переводов, параллельные ссылки">2</a></sup> Axir, hammasini O‘z qo‘llarim bilan yaratganman, Ha, bularning hammasi shunday paydo bo‘lgan, — demoqda Egamiz. — Kamtar, mo‘min bo‘lgan odamga, Kalomim oldida titraydiganga Men e’tibor bilan qarayman.</div>
  <div id="3"><sup><a href="https://www.kitobook.com/compare/book/23/66/3/" title="сравнение переводов, параллельные ссылки">3</a></sup> Ammo, buqani qurbonlik qiladigan odam, Odam o‘ldirgan qotil kabidir. Qo‘zini qurbonlik qiladigan odam Itning bo‘ynini sindirgan odam kabidir. Don nazri qiladigan odam Cho‘chqa qonini nazr qiladigan odam kabidir. Tutatqi tutatgan odam Butga topinadigan odam kabidir. O‘shalar o‘z yo‘llarini tanladilar, Qilgan jirkanch ishlaridan jonlari lazzat olar.</div>
  <div id="4"><sup><a href="https://www.kitobook.com/compare/book/23/66/4/" title="сравнение переводов, параллельные ссылки">4</a></sup> Men ham ularni qattiq jazolashni tanlayman. Ular nimadan qo‘rqsa, o‘shani boshlariga solaman. Axir, chaqirganimda, hech kim javob bermadi, Gapirganimda, hech kim quloq solmadi. Ular Mening oldimda qabihlik qildilar, Meni mamnun qilmaydiganlarni tanladilar.”</div>
  <div id="5"><sup><a href="https://www.kitobook.com/compare/book/23/66/5/" title="сравнение переводов, параллельные ссылки">5</a></sup> Ey Egamizning kalomini eshitib, titraydiganlar, Uning so‘zlariga quloq tutinglar: “Qardoshlaringiz sizdan nafratlanadi, Mening nomimni deb ular sizni haydagan. Sizlarni mazax qilib, shunday degan edi: ‘Qani, Egangiz ulug‘vorligini ko‘rsatib, Sizlarni qutqarsin. Xursand bo‘lganingizni ko‘raylik–chi!’ Endi o‘shalar sharmanda bo‘ladi.”</div>
  <div id="6"><sup><a href="https://www.kitobook.com/compare/book/23/66/6/" title="сравнение переводов, параллельные ссылки">6</a></sup> Shahardan kuchli shovqin–suron kelmoqda! Ma’baddan bir ovoz eshitilmoqda! Bu Egamizning ovozidir! U O‘zining dushmanlariga Qilmishlariga yarasha qaytaradi.</div>
  <div id="7"><sup><a href="https://www.kitobook.com/compare/book/23/66/7/" title="сравнение переводов, параллельные ссылки">7</a></sup> Mana, Quddus to‘lg‘oq tutmasdan oldin tug‘di, To‘lg‘oq tutmay turib, bir o‘g‘il tug‘di.</div>
  <div id="8"><sup><a href="https://www.kitobook.com/compare/book/23/66/8/" title="сравнение переводов, параллельные ссылки">8</a></sup> Kim bunday voqeani eshitgan?! Kim bunday hodisani ko‘rgan?! Xo‘sh, yurt bir kunda paydo bo‘ladimi?! Bir onda butun bir xalq dunyoga keladimi?! Qarang, to‘lg‘og‘i tutar–tutmas Qiz Quddus o‘g‘illar tug‘di.</div>
  <div id="9"><sup><a href="https://www.kitobook.com/compare/book/23/66/9/" title="сравнение переводов, параллельные ссылки">9</a></sup> “Tug‘adigan paytgacha olib kelamanu Tug‘ishga kuch bermaymanmi?! — demoqda Egamiz. — Tug‘ishga kuch beramanu Bachadonni yopib qo‘yamanmi?!” — deb aytmoqda Xudoyingiz.</div>
  <div id="10"><sup><a href="https://www.kitobook.com/compare/book/23/66/10/" title="сравнение переводов, параллельные ссылки">10</a></sup> Ey Quddusni sevadiganlar, Quddus bilan birga sevining, Hammangiz u bilan birga shodlaning. Ey Quddus uchun aza tutganlar, U bilan birga xursand bo‘ling!</div>
  <div id="11"><sup><a href="https://www.kitobook.com/compare/book/23/66/11/" title="сравнение переводов, параллельные ссылки">11</a></sup> Siz uning ko‘kragidan emganday bo‘lib, To‘yib, tasalli topasiz. Qonib–qonib ichib, Uning mo‘l–ko‘l barakasidan zavq olasiz.</div>
  <div id="12"><sup><a href="https://www.kitobook.com/compare/book/23/66/12/" title="сравнение переводов, параллельные ссылки">12</a></sup> Ha, Egamiz shunday aytmoqda: “Qarab turing, Quddusga tinchlikni daryo kabi, Elatlarning boyligini toshqin irmoq kabi oqizaman. U sizlarni emizikli boladay qo‘llarida ko‘tarib yuradi, Sizlarni tizzalariga o‘tirg‘izib, parvarish qiladi.</div>
  <div id="13"><sup><a href="https://www.kitobook.com/compare/book/23/66/13/" title="сравнение переводов, параллельные ссылки">13</a></sup> Bolasini ovutgan bir ona kabi Men ham sizlarni ovutaman. Sizlar Quddusda tasalli topasiz.”</div>
  <div id="14"><sup><a href="https://www.kitobook.com/compare/book/23/66/14/" title="сравнение переводов, параллельные ссылки">14</a></sup> Bularni ko‘rib, qalbingiz shodlikka to‘ladi, Tanangiz yangi maysa kabi hayot bilan to‘liq bo‘ladi. Egamiz O‘z qullariga qudratini, Dushmanlariga esa g‘azabini ko‘rsatadi.</div>
  <div id="15"><sup><a href="https://www.kitobook.com/compare/book/23/66/15/" title="сравнение переводов, параллельные ссылки">15</a></sup> Mana, qarang! Egamiz olov bilan kelmoqda, Uning jang aravalari quyunday kelmoqda. U ayovsiz qasos oladi, G‘azabi olov kabi yonadi.</div>
  <div id="16"><sup><a href="https://www.kitobook.com/compare/book/23/66/16/" title="сравнение переводов, параллельные ссылки">16</a></sup> Ha, Egamiz olovu qilich bilan Jamiki jonzotlarga qarshi kurashadi. Uning qo‘lidan ko‘plari halok bo‘ladi.</div>
  <div id="17"><sup><a href="https://www.kitobook.com/compare/book/23/66/17/" title="сравнение переводов, параллельные ссылки">17</a></sup> Egamiz shunday aytmoqda: “O‘zlarini poklab, butlarga bag‘ishlaganlar, sajdagoh bog‘larga borib, yo‘lboshchilariga ergashganlar yo‘q bo‘ladi. Cho‘chqa va boshqa harom, makruh hayvonlarning go‘shtini yeydiganlar, ularning hammasi birgalikda halok bo‘ladi.</div>
  <div id="18"><sup><a href="https://www.kitobook.com/compare/book/23/66/18/" title="сравнение переводов, параллельные ссылки">18</a></sup> Ularning ishlaridan, o‘ylaridan nafratlanaman. Hamma xalqlarni, elatlarni yig‘ish vaqti keldi. Ular kelib, Mening ulug‘vorligimni ko‘radilar.</div>
  <div id="19"><sup><a href="https://www.kitobook.com/compare/book/23/66/19/" title="сравнение переводов, параллельные ссылки">19</a></sup> Men ularning orasida nishona ko‘rsataman. Omon qolganlarini quyidagi xalqlar orasiga yuboraman: Tarshish, Liviya xalqlariga, kamonchilari bilan mashhur bo‘lgan Lidiya xalqiga, Tuval va Grek xalqlariga, dengiz ortidagi Men haqimda eshitmagan, Mening ulug‘vorligimni ko‘rmagan xalqlarga. Ular Mening buyukligimni o‘zga xalqlarga bildiradilar.”</div>
  <div id="20"><sup><a href="https://www.kitobook.com/compare/book/23/66/20/" title="сравнение переводов, параллельные ссылки">20</a></sup> Egamiz shunday deydi: “O‘shanda ular barcha xalqlar orasidan qolgan hamma birodarlaringizni olib kelishadi. Isroil xalqi toza idishda Men, Egangizga nazr olib keladi. Birodarlaringizni ham xuddi shunday qilib, olib kelishadi. Ularni otlarda, jang aravalarida, ot aravalarda, xachirlarda, tuyalarda muqaddas tog‘im — Quddusga nazr sifatida olib kelishadi.”</div>
  <div id="21"><sup><a href="https://www.kitobook.com/compare/book/23/66/21/" title="сравнение переводов, параллельные ссылки">21</a></sup> Egamiz shunday deydi: “Ularning orasidan ba’zilarini ruhoniy, ba’zilarini esa levi qilib tayinlayman.”</div>
  <div id="22"><sup><a href="https://www.kitobook.com/compare/book/23/66/22/" title="сравнение переводов, параллельные ссылки">22</a></sup> Egamiz shunday aytmoqda: “Men yaratadigan yangi yer va yangi osmon ko‘z oldimda qancha turadigan bo‘lsa, avlodlaringiz ham, nomingiz ham shuncha turadi.</div>
  <div id="23"><sup><a href="https://www.kitobook.com/compare/book/23/66/23/" title="сравнение переводов, параллельные ссылки">23</a></sup> Har yangi oy bayramida, har Shabbat kunida jamiki insonlar huzurimga kelib, Menga sajda qiladilar, — demoqda Egamiz.</div>
  <div id="24"><sup><a href="https://www.kitobook.com/compare/book/23/66/24/" title="сравнение переводов, параллельные ссылки">24</a></sup> — Ular tashqariga chiqqanlarida Menga qarshi chiqqanlarning jasadlarini ko‘radilar. O‘sha jasadlarni yeydigan qurtlar o‘lmaydi, ularni yondiradigan olov hech qachon o‘chmaydi. Hammasi barcha inson zotiga jirkanch bo‘ladi.”</div>
</div>