<div itemprop="articleBody" class="text">
  <div id="1"><sup><a href="https://www.kitobook.com/compare/book/23/39/1/" title="сравнение переводов, параллельные ссылки">1</a></sup> O‘sha paytlarda Baladon o‘g‘li, Bobil shohi Marduxbaladon shoh Hizqiyoga maktublaru hadyalar jo‘natdi. U Hizqiyoning xastalanib, keyin sog‘ayganini eshitgandi.</div>
  <div id="2"><sup><a href="https://www.kitobook.com/compare/book/23/39/2/" title="сравнение переводов, параллельные ссылки">2</a></sup> Hizqiyo elchilarni ko‘rib xursand bo‘ldi. Xazinasidagi bor narsa — omborlardagi hamma qimmatbaho ashyolarini, oltinni, kumushni, xushbo‘y hidli ziravorlarni va moylarni, butun qurol–yarog‘ omborini ularga ko‘rsatdi. Hizqiyoning saroyidayu o‘z shohligida ularga ko‘rsatmagan hech narsasi qolmadi.</div>
  <div id="3"><sup><a href="https://www.kitobook.com/compare/book/23/39/3/" title="сравнение переводов, параллельные ссылки">3</a></sup> Ishayo payg‘ambar shoh Hizqiyoning huzuriga kelib: — Bu odamlar qayerdan kelibdi? Senga nimalar dedi? — deb so‘radi. — Uzoq bir yurtdan, Bobildan mening huzurimga kelibdilar, — deb javob berdi Hizqiyo.</div>
  <div id="4"><sup><a href="https://www.kitobook.com/compare/book/23/39/4/" title="сравнение переводов, параллельные ссылки">4</a></sup> — Ular saroyingda nimalarni ko‘rdi? — dedi Ishayo. — Saroyimdagi hamma narsani ko‘rdilar. Xazinalardan men ularga ko‘rsatmagan hech narsa qolmadi, — deya javob berdi Hizqiyo.</div>
  <div id="5"><sup><a href="https://www.kitobook.com/compare/book/23/39/5/" title="сравнение переводов, параллельные ссылки">5</a></sup> Shunda Ishayo aytdi: — Endi Sarvari Olamning so‘ziga quloq sol.</div>
  <div id="6"><sup><a href="https://www.kitobook.com/compare/book/23/39/6/" title="сравнение переводов, параллельные ссылки">6</a></sup> Egamiz aytmoqdaki: “Bir kun kelib, saroyingdagi hamma narsa, ota–bobolaringning bugungacha to‘plab qoldirganlari Bobilga tashib ketiladi. Hech narsa qolmaydi.</div>
  <div id="7"><sup><a href="https://www.kitobook.com/compare/book/23/39/7/" title="сравнение переводов, параллельные ссылки">7</a></sup> Sening pushti–kamaringdan bo‘lgan o‘g‘illaringdan ba’zilari ham olib ketiladi. Ular Bobil shohining saroyida bichilgan qullar bo‘lib xizmat qiladi.”</div>
  <div id="8"><sup><a href="https://www.kitobook.com/compare/book/23/39/8/" title="сравнение переводов, параллельные ссылки">8</a></sup> Hizqiyo Ishayoga: — Egamiz sen orqali aytgan so‘zlar yaxshi ekan, — dedi–da, ichida: “Umrim oxirigacha tinch, xotirjam yashar ekanman”, deb o‘yladi.</div>
</div>