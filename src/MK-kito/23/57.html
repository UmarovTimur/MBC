<div itemprop="articleBody" class="text">
  <div id="1"><sup><a href="https://www.kitobook.com/compare/book/23/57/1/" title="сравнение переводов, параллельные ссылки">1</a></sup> Egam aytar: “Solih odamlar o‘lib ketyapti, Hech kim bu haqda fikr yuritmaydi. Taqvodorlar yo‘q bo‘lyapti. Yovuzlikdan qutqarilsin, deb Solihlar olamdan o‘tadi. Hech kim bu haqda o‘ylab ko‘rmaydi.</div>
  <div id="2"><sup><a href="https://www.kitobook.com/compare/book/23/57/2/" title="сравнение переводов, параллельные ссылки">2</a></sup> Solih insonlar tinchlikka erishadi, To‘g‘ri yurganlar o‘limda ham orom topadi.</div>
  <div id="3"><sup><a href="https://www.kitobook.com/compare/book/23/57/3/" title="сравнение переводов, параллельные ссылки">3</a></sup> Sizlar esa, ey folbinning o‘g‘illari, Yaqinroq keling! Bu yoqqa keling, ey zinokor, fohishalar urug‘i!</div>
  <div id="4"><sup><a href="https://www.kitobook.com/compare/book/23/57/4/" title="сравнение переводов, параллельные ссылки">4</a></sup> Xo‘sh, sizlar kimning ustidan kulyapsiz? Kimga qarshi og‘iz ochyapsiz? Kimga qarab tilingizni chiqaryapsiz? Axir, itoatsizlarning bolalarisiz–ku! Yolg‘onchining urug‘idan kelib chiqqansizlar– ku! Shunday emasmi?!</div>
  <div id="5"><sup><a href="https://www.kitobook.com/compare/book/23/57/5/" title="сравнение переводов, параллельные ссылки">5</a></sup> Har bir yam–yashil daraxt ostida Shahvat bilan gunohga berildingiz! Daryo bo‘ylarida, qoyalar kovagida O‘z farzandlaringizni qurbonlik qildingiz!</div>
  <div id="6"><sup><a href="https://www.kitobook.com/compare/book/23/57/6/" title="сравнение переводов, параллельные ссылки">6</a></sup> Sizlar sevgan butlar daryoning silliq toshlari orasidadir! Ha, o‘sha butlarga sizlar ko‘ngil qo‘ygansiz! Ana o‘shalarga ichimlik nazrlari berdingiz, Ularga don nazrlarini atadingiz. Xo‘sh, bular Meni qondirsinmi?!</div>
  <div id="7"><sup><a href="https://www.kitobook.com/compare/book/23/57/7/" title="сравнение переводов, параллельные ссылки">7</a></sup> Baland, buyuk tog‘da yotoq qurasiz, Qurbonlik keltiray, deb o‘sha yerga chiqasiz.</div>
  <div id="8"><sup><a href="https://www.kitobook.com/compare/book/23/57/8/" title="сравнение переводов, параллельные ссылки">8</a></sup> Eshiklaringiz orqasiga, Eshiklaringizning kesakisi ortiga Jirkanch tamg‘alaringizni qo‘ydingiz. Ha, Mendan yuz o‘girdingiz, Yalang‘och bo‘lib yotog‘ingizga kirdingiz, O‘ynashlaringiz bilan ahd tuzdingiz, Ular bilan yotishni juda yoqtirib qoldingiz. Ularning yalang‘och badanidan ko‘z uzmadingiz.</div>
  <div id="9"><sup><a href="https://www.kitobook.com/compare/book/23/57/9/" title="сравнение переводов, параллельные ссылки">9</a></sup> Zaytun moyi bilan ko‘pgina xushbo‘y atirlar olib, O‘z shohingizga hadyalar qildingiz. Uzoqlarga, hatto o‘liklar diyoriga Elchilaringizni yubordingiz.</div>
  <div id="10"><sup><a href="https://www.kitobook.com/compare/book/23/57/10/" title="сравнение переводов, параллельные ссылки">10</a></sup> U yoqdan–bu yoqqa yuraverib, toliqdingiz, Ammo shunda ham umidingizni uzmadingiz. Qaytadan kuch tikladingiz, Shu bois hech zaiflashmadingiz.</div>
  <div id="11"><sup><a href="https://www.kitobook.com/compare/book/23/57/11/" title="сравнение переводов, параллельные ссылки">11</a></sup> Kim sizlarni vahimaga soldi? Kim sizlarni shunchalik qo‘rqitdi? Yolg‘on gapirdingiz. Meni eslamadingiz! Men haqimda o‘ylab ham ko‘rmadingiz! Uzoq sukut saqlaganim sababli Mendan qo‘rqmay qo‘ydingiz!</div>
  <div id="12"><sup><a href="https://www.kitobook.com/compare/book/23/57/12/" title="сравнение переводов, параллельные ссылки">12</a></sup> Mana endi, o‘zingizcha to‘g‘ri, deb bilgan O‘sha ishlaringizni ochib tashlayman. Ular sizga bitta ham foyda keltirmaydi.</div>
  <div id="13"><sup><a href="https://www.kitobook.com/compare/book/23/57/13/" title="сравнение переводов, параллельные ссылки">13</a></sup> Yordam so‘rab, faryod qilganingizda Atrofingizdagi butlar sizlarni qutqarsin! Ularning hammasini shamol supurib ketadi, Shabada ularni uchirib ketadi. Mendan panoh topganlar esa yurtni mulk qilib oladi, Ular Mening muqaddas tog‘imga egalik qiladi.”</div>
  <div id="14"><sup><a href="https://www.kitobook.com/compare/book/23/57/14/" title="сравнение переводов, параллельные ссылки">14</a></sup> Egam shunday aytmoqda: “Tuproq yig‘ib, yo‘lni tayyorlang, Xalqim yo‘lidagi to‘siqlarni olib tashlang.”</div>
  <div id="15"><sup><a href="https://www.kitobook.com/compare/book/23/57/15/" title="сравнение переводов, параллельные ссылки">15</a></sup> Yuksak, yuqori bo‘lgan, abadiy yashaydigan Egamiz, Nomi muqaddas Egamiz shunday aytmoqda: “Men yuksakda, muqaddas maskanda yashayman. Kamtarlar ruhini qayta tiklay, deb Itoatkorlar qalbini jonlantiray, deb Ruhi kamtar, itoatkor odamlar bilan birgaman.</div>
  <div id="16"><sup><a href="https://www.kitobook.com/compare/book/23/57/16/" title="сравнение переводов, параллельные ссылки">16</a></sup> Axir, Men to abad da’volashmayman, Abadiy qahr–g‘azabda bo‘lmayman. Aks holda Men yaratgan tirik jonzot, Inson zoti oldimda tura olmasdi.</div>
  <div id="17"><sup><a href="https://www.kitobook.com/compare/book/23/57/17/" title="сравнение переводов, параллельные ссылки">17</a></sup> Ularning gunohu hasadgo‘yligi tufayli G‘azablanib, ularni jazoladim. Qahr bilan ulardan yuz o‘girdim, Ammo baribir istagan yo‘llaridan ketdilar.</div>
  <div id="18"><sup><a href="https://www.kitobook.com/compare/book/23/57/18/" title="сравнение переводов, параллельные ссылки">18</a></sup> Ularning yurgan yo‘llarini ko‘rdim, Mayli, endi shifo berib, yo‘l ko‘rsataman, Ularga ham, aza tutayotganlarga ham O‘zim tasalli beraman.</div>
  <div id="19"><sup><a href="https://www.kitobook.com/compare/book/23/57/19/" title="сравнение переводов, параллельные ссылки">19</a></sup> Ularning tillarini madhiyaga to‘ldiraman. Uzog‘u yaqindagilarga tinchlik bo‘lsin! — demoqda Egamiz. — Men ularga shifo beraman.</div>
  <div id="20"><sup><a href="https://www.kitobook.com/compare/book/23/57/20/" title="сравнение переводов, параллельные ссылки">20</a></sup> Fosiqlar esa to‘lqinlangan dengizdaydir. Ha, ular tinch tura olmaydigan dengizga o‘xshaydi. O‘sha dengizning suvlari loy, balchiq keltiradi.”</div>
  <div id="21"><sup><a href="https://www.kitobook.com/compare/book/23/57/21/" title="сравнение переводов, параллельные ссылки">21</a></sup> Xudoyim shunday deydi: “Yomonlarga tinchlik yo‘q.”</div>
</div>