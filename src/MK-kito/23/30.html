<div itemprop="articleBody" class="text">
  <div id="1"><sup><a href="https://www.kitobook.com/compare/book/23/30/1/" title="сравнение переводов, параллельные ссылки">1</a></sup> Egam aytar: “Eh, itoatsiz xalqim! Ularning holiga voy! Mensiz maslahatlar qilishadi. Sulhlar tuzadi, lekin Mening Ruhim yo‘q–ku ularda! Ha, xalqim gunoh ustiga gunoh orttiraveradi.</div>
  <div id="2"><sup><a href="https://www.kitobook.com/compare/book/23/30/2/" title="сравнение переводов, параллельные ссылки">2</a></sup> Axir, Mendan so‘ramasdan Misrga boryaptilar, Fir’avndan panoh so‘ryaptilar, Misrdan boshpana istayaptilar.</div>
  <div id="3"><sup><a href="https://www.kitobook.com/compare/book/23/30/3/" title="сравнение переводов, параллельные ссылки">3</a></sup> Ammo fir’avnning himoyasi ularga sharmandalik bo‘ladi, Misrning boshpanasi ularni uyatga qoldiradi.</div>
  <div id="4"><sup><a href="https://www.kitobook.com/compare/book/23/30/4/" title="сравнение переводов, параллельные ссылки">4</a></sup> Mana, xalqimning a’yonlari Zo‘vanga yetib keldilar, Elchilari Xanesga kirib keldilar.</div>
  <div id="5"><sup><a href="https://www.kitobook.com/compare/book/23/30/5/" title="сравнение переводов, параллельные ссылки">5</a></sup> Lekin ularning hammasi sharmanda bo‘ladi, Axir, Misr ularning xalqiga yordam bermaydi. Hech qanday madad, foyda yo‘q, Ular sharmanda bo‘lib, ta’na tagida qoladi.”</div>
  <div id="6"><sup><a href="https://www.kitobook.com/compare/book/23/30/6/" title="сравнение переводов, параллельные ссылки">6</a></sup> Nagav cho‘lidagi hayvonlar haqida bashorat: Eshagu tuyalarga xazinalarini ortib, Misrga olib ketmoqda. Vahimali sahro bo‘ylab sekin Misr tomon bormoqda. Ular bormoqdalar sherlaru zaharli ilonlar Yashaydigan sahro bo‘ylab. Ammo Misr ularga yordam bermaydi.</div>
  <div id="7"><sup><a href="https://www.kitobook.com/compare/book/23/30/7/" title="сравнение переводов, параллельные ссылки">7</a></sup> Misr bergan madad bekor, foydasiz, Shu bois Men Misrni “Jim o‘tirgan Rahob”, deb atayman.</div>
  <div id="8"><sup><a href="https://www.kitobook.com/compare/book/23/30/8/" title="сравнение переводов, параллельные ссылки">8</a></sup> Egam aytar: “Endi bor, so‘zlarimni bir lavhaga yozib, Bu xalq uchun kitob qilib ber. Bu kelgusi vaqtlar uchun bo‘lsin, Yozilganlar to abad bo‘lsin.”</div>
  <div id="9"><sup><a href="https://www.kitobook.com/compare/book/23/30/9/" title="сравнение переводов, параллельные ссылки">9</a></sup> Ular isyonkor xalq, yolg‘onchi bolalar! Egasining yo‘l–yo‘riqlariga Quloq solishni rad etgan bolalar ular.</div>
  <div id="10"><sup><a href="https://www.kitobook.com/compare/book/23/30/10/" title="сравнение переводов, параллельные ссылки">10</a></sup> Ular valiylarga aytar: “Endi vahiy ko‘rmanglar.” Ular payg‘ambarlarga aytar: “Bizlarga haqiqiy bashoratlarni aytmanglar. Bizga shirin so‘zlaru soxta vahiylar ayting.</div>
  <div id="11"><sup><a href="https://www.kitobook.com/compare/book/23/30/11/" title="сравнение переводов, параллельные ссылки">11</a></sup> Bu yo‘ldan yurmang endi! Qayting bu yo‘ldan. Isroil xalqining muqaddas Xudosi haqida endi Eshitmaylik hech bir narsa!”</div>
  <div id="12"><sup><a href="https://www.kitobook.com/compare/book/23/30/12/" title="сравнение переводов, параллельные ссылки">12</a></sup> Shu bois Isroil xalqining muqaddas Xudosi aytar: “Sizlar Mening so‘zlarimni rad qildingiz, Zulmga, yolg‘onga umid bog‘ladingiz, Ularga ishondingiz.</div>
  <div id="13"><sup><a href="https://www.kitobook.com/compare/book/23/30/13/" title="сравнение переводов, параллельные ссылки">13</a></sup> Shu bois sizlar uchun bu gunohingiz Yorilgan, shishib ketgan devor kabi bo‘ladi. Birdan, bir lahzada qulab tushadi.</div>
  <div id="14"><sup><a href="https://www.kitobook.com/compare/book/23/30/14/" title="сравнение переводов, параллельные ссылки">14</a></sup> Sopol idish kabi u parcha–parcha bo‘lib ketadi. Shunchalik ezilib ketadiki O‘choqdan cho‘g‘ yoki hovuzdan suv olgani Biron parchasini ham topib bo‘lmaydi.”</div>
  <div id="15"><sup><a href="https://www.kitobook.com/compare/book/23/30/15/" title="сравнение переводов, параллельные ссылки">15</a></sup> Egamiz Rabbiy, Isroil xalqining muqaddas Xudosi shunday demoqda: “Menga qaytsangiz najot topasiz, Halovatli bo‘lsangiz qutqarilasiz. Sokinligu ishonchingiz sizning kuchingiz bo‘ladi. Ammo sizlar buni xohlamadingiz.</div>
  <div id="16"><sup><a href="https://www.kitobook.com/compare/book/23/30/16/" title="сравнение переводов, параллельные ссылки">16</a></sup> Aytdingizki: ‘Yo‘q, otlarga minib uchib ketamiz’, Mana, endi otlarga minib uchib ketasiz! Aytdingizki: ‘Uchqur otlarga minib ketamiz’, Endi esa sizni ta’qib qiladiganlar uchqur bo‘ladi!</div>
  <div id="17"><sup><a href="https://www.kitobook.com/compare/book/23/30/17/" title="сравнение переводов, параллельные ссылки">17</a></sup> Qaranglar, xalqingizdan besh–oltitasi qolmaguncha Bir kishining tahdidi mingtangizni qochiradi. Besh kishining tahdidi sizlarni qochiradi. Ammo qolganlar tepalikdagi bayroq dastasiday bo‘ladi. Ular tog‘ cho‘qqisidagi bayroq kabi ishora bo‘ladi.”</div>
  <div id="18"><sup><a href="https://www.kitobook.com/compare/book/23/30/18/" title="сравнение переводов, параллельные ссылки">18</a></sup> Shuning uchun Egam kutmoqda, Sizlarga shafqat ko‘rsatay, deb. Mana U qo‘zg‘almoqda, O‘z mehrini ko‘rsatay, deb. Axir, Egam adolatli Xudodir. Unga umid bog‘laganlar baxtiyordir.</div>
  <div id="19"><sup><a href="https://www.kitobook.com/compare/book/23/30/19/" title="сравнение переводов, параллельные ссылки">19</a></sup> Ey Quddusda makon qilgan Sion xalqi! Sizlar endi yig‘lamaysizlar. Faryodingizni eshitib, Egam albatta marhamat ko‘rsatadi. Ovozingizni eshitib, javob beradi.</div>
  <div id="20"><sup><a href="https://www.kitobook.com/compare/book/23/30/20/" title="сравнение переводов, параллельные ссылки">20</a></sup> Rabbiy sizlarga kulfatni non qilib, qayg‘uni suv qilib bersa ham, endi O‘sha Ustozingiz O‘zini yashirmaydi. Sizlar o‘z ko‘zlaringiz bilan Uni ko‘rasizlar.</div>
  <div id="21"><sup><a href="https://www.kitobook.com/compare/book/23/30/21/" title="сравнение переводов, параллельные ссылки">21</a></sup> Sizlar o‘ngga yoki chapga burilganingizda, shunday ovozni eshitasizlar: “Mana yo‘l, shu yo‘ldan yuringlar.”</div>
  <div id="22"><sup><a href="https://www.kitobook.com/compare/book/23/30/22/" title="сравнение переводов, параллельные ссылки">22</a></sup> Keyin hamma kumush butlar, oltin tasvirlaringizni yo‘q qilib tashlaysiz. Siz o‘sha narsalarni iflos latta–puttaday uloqtirib tashlaysiz. “Ey, daf bo‘l ko‘zimdan!” deysiz o‘sha narsalarga.</div>
  <div id="23"><sup><a href="https://www.kitobook.com/compare/book/23/30/23/" title="сравнение переводов, параллельные ссылки">23</a></sup> Egam yerga ekkan urug‘ingizga yomg‘ir beradi. Yerdan keladigan oziq–ovqat mo‘l, barakali bo‘ladi. O‘sha kuni chorvangiz keng yaylovlarda o‘tlaydi.</div>
  <div id="24"><sup><a href="https://www.kitobook.com/compare/book/23/30/24/" title="сравнение переводов, параллельные ссылки">24</a></sup> Tuproqqa ishlov bergan ho‘kiz, eshaklar eng yaxshi yemni yeydilar.</div>
  <div id="25"><sup><a href="https://www.kitobook.com/compare/book/23/30/25/" title="сравнение переводов, параллельные ссылки">25</a></sup> O‘sha kuni, dushmanlaringiz o‘ldirilgan, minoralar qulagan kuni har bir tog‘dan, har bir tepalikdan irmoq oqib tushadi.</div>
  <div id="26"><sup><a href="https://www.kitobook.com/compare/book/23/30/26/" title="сравнение переводов, параллельные ссылки">26</a></sup> Oy quyoshga o‘xshab nur sochadi. Quyosh esa yetti barobar ko‘proq nur beradi, yetti kunlik yorug‘ligini sochadi. Egam O‘z xalqining yaralarini bog‘lab, O‘zi keltirgan jarohatlarga shifo bergan kun shunday bo‘ladi.</div>
  <div id="27"><sup><a href="https://www.kitobook.com/compare/book/23/30/27/" title="сравнение переводов, параллельные ссылки">27</a></sup> Ana, Egamizning O‘zi uzoqdan kelmoqda, Qalin bulut ichida, g‘azabga minib kelmoqda. Lablari g‘azabga to‘la, Tili — yamlamay yutadigan olovday.</div>
  <div id="28"><sup><a href="https://www.kitobook.com/compare/book/23/30/28/" title="сравнение переводов, параллельные ссылки">28</a></sup> Uning nafasi bo‘yingacha keladigan Toshqin daryoga o‘xshar, U xalqlarni halokat elagida elaydi. U elatlarning og‘ziga suvluq soladi–da, Ularni yo‘ldan adashtiradi.</div>
  <div id="29"><sup><a href="https://www.kitobook.com/compare/book/23/30/29/" title="сравнение переводов, параллельные ссылки">29</a></sup> Sizlar esa muqaddas bayram oqshomidagiday qo‘shiqlar kuylaysiz. Egamizning tog‘iga, Isroil xalqining Qoyasiga nay sadolari ostida borayotganlarday yuraklaringiz shodlikka to‘ladi.</div>
  <div id="30"><sup><a href="https://www.kitobook.com/compare/book/23/30/30/" title="сравнение переводов, параллельные ссылки">30</a></sup> Egamiz O‘z ulug‘vor ovozini eshittiradi. Ha, qo‘lining zarbasi og‘irdir. Uning kuchli g‘azabi, yamlamay yutay degan olovga o‘xshaydi. Ha, Uning g‘azabi bo‘ronu dovul, momaqaldiroq kabidir.</div>
  <div id="31"><sup><a href="https://www.kitobook.com/compare/book/23/30/31/" title="сравнение переводов, параллельные ссылки">31</a></sup> Egamiz hassasi bilan Ossuriyani uradi. O‘z ovozi bilan uni dahshatga tushiradi.</div>
  <div id="32"><sup><a href="https://www.kitobook.com/compare/book/23/30/32/" title="сравнение переводов, параллельные ссылки">32</a></sup> Egamiz qayta–qayta Ossuriyani doira va arfa sadolari ostida hassasi bilan jazolaydi. Egamiz O‘z qo‘lining zarbi bilan jang qilib, ular bilan urishadi.</div>
  <div id="33"><sup><a href="https://www.kitobook.com/compare/book/23/30/33/" title="сравнение переводов, параллельные ссылки">33</a></sup> Tofat allaqachon tayyorlangan. Ha, u hatto Ossuriya shohi uchun ham tayyor turibdi. Bu keng chuqurda alangayu o‘tin mo‘l–ko‘l. U yerda Egamizning nafasi vulqondan chiqqan olov kabi yondiradi.</div>
</div>