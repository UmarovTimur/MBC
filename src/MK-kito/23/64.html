<div itemprop="articleBody" class="text">
  <div id="1"><sup><a href="https://www.kitobook.com/compare/book/23/64/1/" title="сравнение переводов, параллельные ссылки">1</a></sup> Ey Egam, qaniydi samolarni yorib, pastga tushsang, Tog‘lar oldingda titrasaydi!</div>
  <div id="2"><sup><a href="https://www.kitobook.com/compare/book/23/64/2/" title="сравнение переводов, параллельные ссылки">2</a></sup> Alanga o‘tinni yondirib, suvni qaynatganday, Sen ham pastga tushib, xalqlarni titrat. Toki g‘animlaring nomingni bilsin.</div>
  <div id="3"><sup><a href="https://www.kitobook.com/compare/book/23/64/3/" title="сравнение переводов, параллельные ссылки">3</a></sup> Biz kutmagan ajoyib ishlar qilding! Pastga tushding, oldingda tog‘lar titradi!</div>
  <div id="4"><sup><a href="https://www.kitobook.com/compare/book/23/64/4/" title="сравнение переводов, параллельные ссылки">4</a></sup> Axir, Senga umid bog‘laganlarni, deb Ajoyib ish qiladigan Xudo Sensan. Senga o‘xshagan xudo haqida Azaldan hech kim eshitmagan, Hech bir quloqqa ham kirmagan. Senga o‘xshagan xudoni hech bir ko‘z ko‘rmagan.</div>
  <div id="5"><sup><a href="https://www.kitobook.com/compare/book/23/64/5/" title="сравнение переводов, параллельные ссылки">5</a></sup> Quvonch bilan to‘g‘ri yo‘ldan yurganlarga, Sening amrlaringni bajarganlarga Sen peshvoz chiqasan. Mana, Sen g‘azabdasan, Biz esa gunoh qildik. Biz azaldan gunohga botganmiz, Endi najot topa olamizmi?</div>
  <div id="6"><sup><a href="https://www.kitobook.com/compare/book/23/64/6/" title="сравнение переводов, параллельные ссылки">6</a></sup> Hammamiz harom bo‘lib qoldik, Yaxshi ishlarimizning hammasi hayz lattalari kabidir. Yaproqlar kabi so‘lib boryapmiz, Ayblarimiz shamol kabi bizni uchirib ketyapti.</div>
  <div id="7"><sup><a href="https://www.kitobook.com/compare/book/23/64/7/" title="сравнение переводов, параллельные ссылки">7</a></sup> Hech kim Senga sajda qilmaydi, Hech kim, Egamga o‘zimni bog‘lay, demaydi. Axir, Sen bizdan yuz o‘girding, Bizni o‘z gunohlarimiz izmiga topshirding!</div>
  <div id="8"><sup><a href="https://www.kitobook.com/compare/book/23/64/8/" title="сравнение переводов, параллельные ссылки">8</a></sup> Ammo endi Sen bizning otamizsan, ey Egamiz! Biz loymiz, Sen esa kulolsan, Hammamiz qo‘llaringning ijodimiz!</div>
  <div id="9"><sup><a href="https://www.kitobook.com/compare/book/23/64/9/" title="сравнение переводов, параллельные ссылки">9</a></sup> Ey Egamiz, bizga bunchalik g‘azabingni sochaverma, Gunohlarimizni to abad yodda tutma. Qara, axir, hammamiz Sening xalqingmiz!</div>
  <div id="10"><sup><a href="https://www.kitobook.com/compare/book/23/64/10/" title="сравнение переводов, параллельные ссылки">10</a></sup> Muqaddas shaharlaring sahroga aylandi, Quddus ham vayronaga aylandi, Sion ham biyobon bo‘lib qoldi.</div>
  <div id="11"><sup><a href="https://www.kitobook.com/compare/book/23/64/11/" title="сравнение переводов, параллельные ссылки">11</a></sup> Bizning muqaddas Ma’badimiz, faxrimiz, Ota–bobolarimiz Senga madhlar kuylagan joy Endi yonib bitdi. Bizga qadrli bo‘lganlarning hammasi Vayronaga aylandi.</div>
  <div id="12"><sup><a href="https://www.kitobook.com/compare/book/23/64/12/" title="сравнение переводов, параллельные ссылки">12</a></sup> Ey Egam! Nahot shunda ham O‘zingni tutib turaversang?! Sukut saqlab, bizni qattiq jazolayversang?!</div>
</div>