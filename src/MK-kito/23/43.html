<div itemprop="articleBody" class="text">
  <div id="1"><sup><a href="https://www.kitobook.com/compare/book/23/43/1/" title="сравнение переводов, параллельные ссылки">1</a></sup> Endi ey Yoqub nasli, seni yaratgan Egamiz gapirmoqda! Ey Isroil xalqi, seni barpo qilgan Egamiz shunday aytmoqda: “Men seni qutqardim, Sening ismingni aytib chaqirdim, Sen Menikisan, qo‘rqma!</div>
  <div id="2"><sup><a href="https://www.kitobook.com/compare/book/23/43/2/" title="сравнение переводов, параллельные ссылки">2</a></sup> Suvlardan o‘tganingda Men sen bilan birga bo‘laman. Daryolardan o‘tganingda Suvlar seni ko‘mmaydi. Olovdan o‘tganingda yonmaysan, Olov seni kuydirmaydi.</div>
  <div id="3"><sup><a href="https://www.kitobook.com/compare/book/23/43/3/" title="сравнение переводов, параллельные ссылки">3</a></sup> Ha, Men sening Egang Xudoman, Isroil xalqining muqaddas Xudosi — Qutqaruvchingman. Sen uchun to‘lov qilib Misrni berdim, Habashiston, Savo yurtlarini sening o‘rningga berdim.</div>
  <div id="4"><sup><a href="https://www.kitobook.com/compare/book/23/43/4/" title="сравнение переводов, параллельные ссылки">4</a></sup> Ko‘z oldimda azizsan, qadrlisan, Men seni sevaman. Shu bois sening evazingga odamni, Joning evaziga xalqlarni beraman.</div>
  <div id="5"><sup><a href="https://www.kitobook.com/compare/book/23/43/5/" title="сравнение переводов, параллельные ссылки">5</a></sup> Qo‘rqma, Men sen bilan birgaman, Naslingni sharqdan olib kelaman, Sizlarni g‘arbdan yig‘ib kelaman.</div>
  <div id="6"><sup><a href="https://www.kitobook.com/compare/book/23/43/6/" title="сравнение переводов, параллельные ссылки">6</a></sup> Shimolga: ‘Ularni ber’, deyman. Janubga: ‘Ularni ushlab qolma’, deb aytaman. O‘g‘illarim uzoqlardan, Qizlarim yerning chetlaridan kelsin.</div>
  <div id="7"><sup><a href="https://www.kitobook.com/compare/book/23/43/7/" title="сравнение переводов, параллельные ссылки">7</a></sup> Menga tegishli bo‘lganlarni O‘z shuhratim haqi yaratdim, O‘zim ijod qilib, ularni bino qildim.”</div>
  <div id="8"><sup><a href="https://www.kitobook.com/compare/book/23/43/8/" title="сравнение переводов, параллельные ссылки">8</a></sup> O‘sha xalqni ozod qilgin. Ko‘zi bor, ammo ko‘r bo‘lgan, Qulog‘i bor, ammo kar bo‘lgan O‘sha xalqni ozod qilgin.</div>
  <div id="9"><sup><a href="https://www.kitobook.com/compare/book/23/43/9/" title="сравнение переводов, параллельные ссылки">9</a></sup> Jamiki elatlar birga yig‘ildi. Qani, xalqlar kelib qo‘shilsin. Ularning orasidan kim buni aytib beradi?! O‘tib ketgan narsalarni kim bizga bildiradi?! Guvohlarini chaqirib, haqligini isbotlasin, Boshqalar eshitib: “Bu to‘g‘ri”, deb aytsin.</div>
  <div id="10"><sup><a href="https://www.kitobook.com/compare/book/23/43/10/" title="сравнение переводов, параллельные ссылки">10</a></sup> Egamiz shunday aytmoqda: “Sizlar mening shohidimsizlar, Sizlar mening qulimsizlar. Meni bilsin, Menga ishonsin, deb Tanho Xudo Men ekanligimni bilsin, deb Sizlarni tanladim. Mendan oldin biron xudo bo‘lmagan, Mendan keyin ham bo‘lmaydi.</div>
  <div id="11"><sup><a href="https://www.kitobook.com/compare/book/23/43/11/" title="сравнение переводов, параллельные ссылки">11</a></sup> Men Egangizman! Yolg‘iz Men Egangizman, Mendan boshqa qutqaruvchi yo‘q.</div>
  <div id="12"><sup><a href="https://www.kitobook.com/compare/book/23/43/12/" title="сравнение переводов, параллельные ссылки">12</a></sup> Men O‘zim aytdim, qutqardim, bildirdim, Orangizda boshqa biron xudo yo‘q.” Egamizning kalomi shudir: “Men Xudoman, sizlar Mening shohidimsiz.</div>
  <div id="13"><sup><a href="https://www.kitobook.com/compare/book/23/43/13/" title="сравнение переводов, параллельные ссылки">13</a></sup> Ha, azaldan buyon Men O‘shaman, Hech kim Mening qo‘limdan qutqara olmaydi. Men qilganimni kim bekor qila oladi?!”</div>
  <div id="14"><sup><a href="https://www.kitobook.com/compare/book/23/43/14/" title="сравнение переводов, параллельные ссылки">14</a></sup> Isroil xalqining muqaddas Xudosi, Qutqaruvchingiz — Egamiz shunday demoqda: “Sizlarni deb Bobil ustiga lashkar yuboraman, O‘zlari faxrlangan kemalarda Bobilliklar qochishga majbur bo‘ladilar.</div>
  <div id="15"><sup><a href="https://www.kitobook.com/compare/book/23/43/15/" title="сравнение переводов, параллельные ссылки">15</a></sup> Men muqaddas Xudoyingiz — Egangizman, Isroil xalqining Yaratuvchisi — Shohingiz Menman.”</div>
  <div id="16"><sup><a href="https://www.kitobook.com/compare/book/23/43/16/" title="сравнение переводов, параллельные ссылки">16</a></sup> Egamiz shunday demoqda: “Men dengizni bo‘lib, yo‘l qildim, Bahaybat suvlar ichra so‘qmoq ochdim.</div>
  <div id="17"><sup><a href="https://www.kitobook.com/compare/book/23/43/17/" title="сравнение переводов, параллельные ссылки">17</a></sup> Jang aravalariyu otlarni, Lashkaru jangchilarni olib chiqdim. Ana ular yotibdilar, turmaydilar. Pilikday miltirab, o‘chib qolganlar.</div>
  <div id="18"><sup><a href="https://www.kitobook.com/compare/book/23/43/18/" title="сравнение переводов, параллельные ссылки">18</a></sup> O‘tmishdagilarni yodga olmang, Qadimgilarni o‘ylayvermang.</div>
  <div id="19"><sup><a href="https://www.kitobook.com/compare/book/23/43/19/" title="сравнение переводов, параллельные ссылки">19</a></sup> Mana, Men yangi bir ish qilyapman. Shu paytning o‘zidayoq sodir bo‘lyapti! Ko‘rmayapsizmi?! Men sahroda yo‘llar ochaman, Ha, cho‘lda daryolar yarataman.</div>
  <div id="20"><sup><a href="https://www.kitobook.com/compare/book/23/43/20/" title="сравнение переводов, параллельные ссылки">20</a></sup> Hatto yovvoyi hayvonlar Meni ulug‘laydi, Chiyabo‘ri, tuyaqushlar ham Meni sharaflaydi. Zotan, tanlagan xalqimga suv beray, deya Sahroga suvlar yubordim, Cho‘lda daryolar yaratdim.</div>
  <div id="21"><sup><a href="https://www.kitobook.com/compare/book/23/43/21/" title="сравнение переводов, параллельные ссылки">21</a></sup> Bu xalqni O‘zim uchun yaratganman. Ular Menga hamdu sano aytsinlar.</div>
  <div id="22"><sup><a href="https://www.kitobook.com/compare/book/23/43/22/" title="сравнение переводов, параллельные ссылки">22</a></sup> Sen esa, ey Yoqub nasli, Menga sajda qilmading! Ey Isroil xalqi! Sen Mendan bezor bo‘lding.</div>
  <div id="23"><sup><a href="https://www.kitobook.com/compare/book/23/43/23/" title="сравнение переводов, параллельные ссылки">23</a></sup> Kuydiriladigan qurbonlik qilib, Qo‘ylaringni Menga olib kelmading. Qilgan qurbonliklaring bilan Meni ulug‘lamading. Don nazrlarini og‘ir yuk qilmadim–ku! Tutatqilar so‘rab, seni charchatmadim–ku!</div>
  <div id="24"><sup><a href="https://www.kitobook.com/compare/book/23/43/24/" title="сравнение переводов, параллельные ссылки">24</a></sup> Menga xushbo‘y hidli qamish sotib olmading. Qurbonliklar yog‘i bilan Meni to‘ydirmading. Evoh, gunohlaring bilan Menga yuk bo‘lding, Ayblaring bilan Meni charchatding.</div>
  <div id="25"><sup><a href="https://www.kitobook.com/compare/book/23/43/25/" title="сравнение переводов, параллельные ссылки">25</a></sup> O‘zimning haqi–hurmatim Ayblaringni kechiradigan Menman. Gunohlaringni yodga olmayman.</div>
  <div id="26"><sup><a href="https://www.kitobook.com/compare/book/23/43/26/" title="сравнение переводов, параллельные ссылки">26</a></sup> Qani, birga da’volashaylik. Gapir! Aybsizligingni isbotla–chi! Yodimga sol–chi!</div>
  <div id="27"><sup><a href="https://www.kitobook.com/compare/book/23/43/27/" title="сравнение переводов, параллельные ссылки">27</a></sup> Axir, eng katta bobong gunoh qilgandi. Payg‘ambaru ruhoniylaring Menga qarshi chiqqandi.</div>
  <div id="28"><sup><a href="https://www.kitobook.com/compare/book/23/43/28/" title="сравнение переводов, параллельные ссылки">28</a></sup> Shu bois muqaddas maskanning Boshliqlarini harom qilaman. Ha, Yoqub naslini halokatga, Isroil naslini haqoratga hukm etaman.”</div>
</div>