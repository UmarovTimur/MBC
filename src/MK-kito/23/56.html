<div itemprop="articleBody" class="text">
  <div id="1"><sup><a href="https://www.kitobook.com/compare/book/23/56/1/" title="сравнение переводов, параллельные ссылки">1</a></sup> Egamiz shunday aytmoqda: “Adolatni himoya qiling, To‘g‘ri ishlarni qiling. Zotan, najotim yaqinda keladi, Adolatim tez orada zohir bo‘ladi.</div>
  <div id="2"><sup><a href="https://www.kitobook.com/compare/book/23/56/2/" title="сравнение переводов, параллельные ссылки">2</a></sup> Shabbat kunini tahqirlamay, Unga rioya qiladigan inson baxtlidir! Har qanday yovuzlikdan qo‘lini tiyib, Barqaror bo‘lgan inson baxtlidir!”</div>
  <div id="3"><sup><a href="https://www.kitobook.com/compare/book/23/56/3/" title="сравнение переводов, параллельные ссылки">3</a></sup> Begona xalqdan bo‘la turib, O‘zini Egamizga bag‘ishlagan odam: “Egamiz meni albatta O‘z xalqidan ajratadi”, deb aytmasin. Bichilgan erkak ham: “Men qurigan daraxtman”, deb aytmasin.</div>
  <div id="4"><sup><a href="https://www.kitobook.com/compare/book/23/56/4/" title="сравнение переводов, параллельные ссылки">4</a></sup> Zotan, Egamiz o‘sha erkaklarga shunday aytmoqda: “Shabbat kuniga rioya qiling. Meni mamnun qiladiganlarni tanlang. Mening ahdimga sodiq bo‘ling.</div>
  <div id="5"><sup><a href="https://www.kitobook.com/compare/book/23/56/5/" title="сравнение переводов, параллельные ссылки">5</a></sup> Shunda sizlarga uyimda O‘g‘ilu qizlarimnikidan ham ko‘ra, Yaxshiroq nom, xotira beraman. Bu nom yo‘qolmaydigan, abadiy bir nom bo‘ladi.”</div>
  <div id="6"><sup><a href="https://www.kitobook.com/compare/book/23/56/6/" title="сравнение переводов, параллельные ссылки">6</a></sup> Egamizni sevib, xizmat qiladigan, Shabbat kuniga rioya etadigan, Egamizning ahdiga sodiq bo‘lgan, Begona xalqdan bo‘lib turib, O‘zini Egamizga bag‘ishlaganlarga Egamiz shunday demoqda:</div>
  <div id="7"><sup><a href="https://www.kitobook.com/compare/book/23/56/7/" title="сравнение переводов, параллельные ссылки">7</a></sup> “Men sizlarni muqaddas tog‘imga olib kelaman. Ma’badimda sizlarni mamnun qilaman. Kuydiriladigan qurbonliklarunazrlaringiz Qurbongohimda qabul bo‘ladi. Mening uyim, barcha xalqlarning Ibodat uyi, deb ataladi.”</div>
  <div id="8"><sup><a href="https://www.kitobook.com/compare/book/23/56/8/" title="сравнение переводов, параллельные ссылки">8</a></sup> Tarqalib ketgan Isroil xalqini yig‘adigan Egamiz Rabbiy aytmoqda: “Uyimda yig‘ilganlar yoniga Men yana boshqalarni yig‘ib kelaman.”</div>
  <div id="9"><sup><a href="https://www.kitobook.com/compare/book/23/56/9/" title="сравнение переводов, параллельные ссылки">9</a></sup> Ey dashtdagi hamma hayvonlar, Ey o‘rmondagi barcha hayvonlar! Kelinglar, xalqimni yeb bitiringlar!</div>
  <div id="10"><sup><a href="https://www.kitobook.com/compare/book/23/56/10/" title="сравнение переводов, параллельные ссылки">10</a></sup> Isroilning soqchilari ko‘rdir! Ularning hammasi idroksiz, Vovullamaydigan tilsiz itlar kabidir. Yotib olib, tush ko‘radilar, Ular uyquni yaxshi ko‘radilar.</div>
  <div id="11"><sup><a href="https://www.kitobook.com/compare/book/23/56/11/" title="сравнение переводов, параллельные ссылки">11</a></sup> Ular to‘yganini bilmagan Ochko‘z itlarga o‘xshar, Bu cho‘ponlar idroksiz! O‘z foydasini ko‘zlab, Har biri o‘z yo‘lidan ketdi.</div>
  <div id="12"><sup><a href="https://www.kitobook.com/compare/book/23/56/12/" title="сравнение переводов, параллельные ссылки">12</a></sup> Ular shunday deydi: “Qani, kelinglar, sharob ichaylik, Ichkilikka rosa to‘yaylik. Erta ham bugun kabi bo‘ladi, Hatto undan ham yaxshiroq bo‘ladi.”</div>
</div>