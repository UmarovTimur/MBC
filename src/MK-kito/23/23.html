<div itemprop="articleBody" class="text">
  <div id="1"><sup><a href="https://www.kitobook.com/compare/book/23/23/1/" title="сравнение переводов, параллельные ссылки">1</a></sup> Tir haqida bashorat. Ey Tarshish kemalari, faryod qiling! Endi yo‘q boshpanangiz! Kipr sohilida eshitgan xabarlar. Mana, ularning hammasi ravshan.</div>
  <div id="2"><sup><a href="https://www.kitobook.com/compare/book/23/23/2/" title="сравнение переводов, параллельные ссылки">2</a></sup> Sukut saqlang, ey orol xalqi! Ey Sidon savdogarlari! Bir paytlar kemalarga to‘la edingiz.</div>
  <div id="3"><sup><a href="https://www.kitobook.com/compare/book/23/23/3/" title="сравнение переводов, параллельные ссылки">3</a></sup> Shixor doni, Nilning hosili Tirning daromadi bo‘lgan edi, U elatlardan foyda qilardi.</div>
  <div id="4"><sup><a href="https://www.kitobook.com/compare/book/23/23/4/" title="сравнение переводов, параллельные ссылки">4</a></sup> Uyat senga, ey Sidon! Axir, Tir, dengiz bo‘yidagi qal’a shunday demoqda: “Na to‘lg‘oq azobin chekdim, na tug‘dim, Na o‘g‘illar, na qizlar ulg‘aytirdim.”</div>
  <div id="5"><sup><a href="https://www.kitobook.com/compare/book/23/23/5/" title="сравнение переводов, параллельные ссылки">5</a></sup> Tir to‘g‘risida eshitganda, Misrning yuragi qinidan chiqay deydi.</div>
  <div id="6"><sup><a href="https://www.kitobook.com/compare/book/23/23/6/" title="сравнение переводов, параллельные ссылки">6</a></sup> Tarshishga jo‘nang, ey qirg‘oq aholisi, Faryod qiling!</div>
  <div id="7"><sup><a href="https://www.kitobook.com/compare/book/23/23/7/" title="сравнение переводов, параллельные ссылки">7</a></sup> Qadimda barpo bo‘lgan, Takabbur shahringizning holi ne bo‘ldi? Endi darbadar bo‘lasiz, Uzoq, begona yurtni vatan qilasiz.</div>
  <div id="8"><sup><a href="https://www.kitobook.com/compare/book/23/23/8/" title="сравнение переводов, параллельные ссылки">8</a></sup> Tirga qarshi kim bunday qaror chiqardi? Bu shahar shohlarga toj kiydirgandi, Savdogarlari hukmdor edi, Butun dunyo ularni izzat qilardi.</div>
  <div id="9"><sup><a href="https://www.kitobook.com/compare/book/23/23/9/" title="сравнение переводов, параллельные ссылки">9</a></sup> Sarvari Olam qabul qildi bu qarorni: “Takabburligi, ulug‘vorligi yo‘q bo‘lsin, Butun olam izzat qilganlar yerga urilsin.”</div>
  <div id="10"><sup><a href="https://www.kitobook.com/compare/book/23/23/10/" title="сравнение переводов, параллельные ссылки">10</a></sup> Ey Tarshish ahli! Nil bo‘yidagi dehqonlar kabi Yerlaringga ishlov ber. Axir, bandargohing yo‘q endi.</div>
  <div id="11"><sup><a href="https://www.kitobook.com/compare/book/23/23/11/" title="сравнение переводов, параллельные ссылки">11</a></sup> “Kan’on qal’alari vayron bo‘lsin”, deb Egamiz amr berdi. Ha, U dengizga qarshi qo‘l ko‘tardi, Shohliklarni titratdi.</div>
  <div id="12"><sup><a href="https://www.kitobook.com/compare/book/23/23/12/" title="сравнение переводов, параллельные ссылки">12</a></sup> Egamiz shunday dedi: “Zulm chekkan, ey Sidon ahli, Endi xursandchilik bilmay o‘tasan. Qani, Kiprga jo‘na, U yerda rohat nimaligin bilmay o‘tasan.”</div>
  <div id="13"><sup><a href="https://www.kitobook.com/compare/book/23/23/13/" title="сравнение переводов, параллельные ссылки">13</a></sup> Ana Bobil yurtiga boq, endi uning xalqi yo‘q. Ossuriyaliklar qurshov minoralari qurdilar, Bobilliklarning saroylarini yakson qildilar. Yurtni vayronaga aylantirdilar, yovvoyi hayvonlarga berdilar.</div>
  <div id="14"><sup><a href="https://www.kitobook.com/compare/book/23/23/14/" title="сравнение переводов, параллельные ссылки">14</a></sup> Faryod qiling, ey Tarshish kemalari, Endi yo‘q boshpanangiz!</div>
  <div id="15"><sup><a href="https://www.kitobook.com/compare/book/23/23/15/" title="сравнение переводов, параллельные ссылки">15</a></sup> Shundan keyin Tir shahri bir shohning umricha — yetmish yilga unutiladi. Yetmish yil o‘tgandan keyin, Tir ham quyidagi qo‘shiqda aytilgan fohishaday bo‘ladi.</div>
  <div id="16"><sup><a href="https://www.kitobook.com/compare/book/23/23/16/" title="сравнение переводов, параллельные ссылки">16</a></sup> Arfangni ol, shahar bo‘ylab kez, Ey hamma unutgan fohisha! Qani, go‘zal qilib chal–chi! Qo‘shiq ketidan qo‘shiq kuyla–chi! Balki seni eslab qolarlar.</div>
  <div id="17"><sup><a href="https://www.kitobook.com/compare/book/23/23/17/" title="сравнение переводов, параллельные ссылки">17</a></sup> Yetmish yil o‘tgach, Egamiz Tir bilan yana aloqada bo‘ladi. Ammo Tir pul uchun yana fohishalik qila boshlaydi. Dunyoning hamma shohliklariga fohisha bo‘ladi.</div>
  <div id="18"><sup><a href="https://www.kitobook.com/compare/book/23/23/18/" title="сравнение переводов, параллельные ссылки">18</a></sup> Shahar tijoratdan va fahshdan olgan daromadlarini Egamizga ataydi. Daromadlar yig‘ilmaydi ham, saqlanmaydi ham. Tijoratdan olganlarini to‘yguncha yesinlar, chiroyli kiyinsinlar, deb daromad Egamizning huzurida yashayotganlarga beriladi.</div>
</div>