<div itemprop="articleBody" class="text">
  <div id="1"><sup><a href="https://www.kitobook.com/compare/book/40/12/1/" title="сравнение переводов, параллельные ссылки">1</a></sup> Oradan ko‘p o‘tmay Iso Shabbat kuni bug‘doyzordan o‘tib borayotgan edi. Och qolgan shogirdlari boshoqlardan uzib, donlarini yeyardilar.</div>
  <div id="2"><sup><a href="https://www.kitobook.com/compare/book/40/12/2/" title="сравнение переводов, параллельные ссылки">2</a></sup> Farziylar buni ko‘rib, Isoga: — Qara, shogirdlaring Shabbat kuni qonunga xilof ishni qilyaptilar! — deyishdi.</div>
  <div id="3"><sup><a href="https://www.kitobook.com/compare/book/40/12/3/" title="сравнение переводов, параллельные ссылки">3</a></sup> Iso ularga dedi: — Dovud hamrohlari bilan och qolganda nimalar qilganini nahotki sizlar hech o‘qimagan bo‘lsangizlar?!</div>
  <div id="4"><sup><a href="https://www.kitobook.com/compare/book/40/12/4/" title="сравнение переводов, параллельные ссылки">4</a></sup> U Xudoning uyiga kirib, muqaddas nonlarni yegan. Qonunga muvofiq esa bunday nonlarni faqat ruhoniylar yeyishga haqli edilar. Dovudga va uning hamrohlariga bunday nonlarni yeyish taqiqlangan edi!</div>
  <div id="5"><sup><a href="https://www.kitobook.com/compare/book/40/12/5/" title="сравнение переводов, параллельные ссылки">5</a></sup> Yoki Shabbat kunida Ma’baddagi ruhoniylar Shabbat qonunini buzsalar ham, aybdor bo‘lmasliklarini Tavrotda o‘qimaganmisizlar?</div>
  <div id="6"><sup><a href="https://www.kitobook.com/compare/book/40/12/6/" title="сравнение переводов, параллельные ссылки">6</a></sup> Sizlarga shuni aytay: bu yerda Ma’baddan ham ulug‘ bir Zot turibdi.</div>
  <div id="7"><sup><a href="https://www.kitobook.com/compare/book/40/12/7/" title="сравнение переводов, параллельные ссылки">7</a></sup> Agar sizlar: “Men qurbonlik emas, rahm–shafqatni istayman”, degan so‘zlarning ma’nosini tushunganingizda edi, aybsiz odamlarni hukm qilmagan bo‘lar edingizlar.</div>
  <div id="8"><sup><a href="https://www.kitobook.com/compare/book/40/12/8/" title="сравнение переводов, параллельные ссылки">8</a></sup> Zotan Inson O‘g‘li Shabbat kunining ham Hokimidir.</div>
  <div id="9"><sup><a href="https://www.kitobook.com/compare/book/40/12/9/" title="сравнение переводов, параллельные ссылки">9</a></sup> Iso bu yerdan ketib, sinagogaga bordi.</div>
  <div id="10"><sup><a href="https://www.kitobook.com/compare/book/40/12/10/" title="сравнение переводов, параллельные ссылки">10</a></sup> U yerda qo‘li shol bir odam bor edi. Isoni ayblamoqchi bo‘lgan ba’zi odamlar Unga shunday savol berdilar: — Qonunga ko‘ra Shabbat kuni xastalarga shifo berish mumkinmi?</div>
  <div id="11"><sup><a href="https://www.kitobook.com/compare/book/40/12/11/" title="сравнение переводов, параллельные ссылки">11</a></sup> Iso ularga shunday javob berdi: — Agar bir dona qo‘yingiz bo‘lsayu, o‘sha qo‘yingiz Shabbat kuni chuqurga tushib ketsa, uni chiqarib olmasmidingiz?!</div>
  <div id="12"><sup><a href="https://www.kitobook.com/compare/book/40/12/12/" title="сравнение переводов, параллельные ссылки">12</a></sup> Odam esa qo‘ydan ancha qadrliroq–ku! Shunga ko‘ra, Shabbat kuni yaxshilik qilish qonunga muvofiqdir.</div>
  <div id="13"><sup><a href="https://www.kitobook.com/compare/book/40/12/13/" title="сравнение переводов, параллельные ссылки">13</a></sup> Iso qo‘li shol odamga: — Qo‘lingni uzat! — dedi. U qo‘lini uzatishi bilanoq, qo‘li narigi qo‘liday soppa–sog‘ bo‘lib qoldi.</div>
  <div id="14"><sup><a href="https://www.kitobook.com/compare/book/40/12/14/" title="сравнение переводов, параллельные ссылки">14</a></sup> Farziylar esa tashqariga chiqib, Isoni halok qilish uchun til biriktirishdi. Iso farziylarning bu niyatini bilib, u yerdan ketdi.</div>
  <div id="15"><sup><a href="https://www.kitobook.com/compare/book/40/12/15/" title="сравнение переводов, параллельные ссылки">15</a></sup> Bir talay olomon Isoga ergashdi. U xastalarning hammasiga shifo berib,</div>
  <div id="16"><sup><a href="https://www.kitobook.com/compare/book/40/12/16/" title="сравнение переводов, параллельные ссылки">16</a></sup> “Mening kimligimni aytmanglar!” deb ularga buyurardi.</div>
  <div id="17"><sup><a href="https://www.kitobook.com/compare/book/40/12/17/" title="сравнение переводов, параллельные ссылки">17</a></sup> Shu tariqa Ishayo payg‘ambarning aytgan quyidagi so‘zlari bajo bo‘ldi:</div>
  <div id="18"><sup><a href="https://www.kitobook.com/compare/book/40/12/18/" title="сравнение переводов, параллельные ссылки">18</a></sup> Mana Mening qulim, O‘zim uni tanlab olganman. U ko‘nglimni mamnun etgan suyukligimdir. Men unga O‘z Ruhimni beraman, U adolatni elatlarga e’lon qiladi.</div>
  <div id="19"><sup><a href="https://www.kitobook.com/compare/book/40/12/19/" title="сравнение переводов, параллельные ссылки">19</a></sup> Janjallashmaydi, baqirmaydi, Ko‘chalarda hech kim uning ovozini eshitmaydi.</div>
  <div id="20"><sup><a href="https://www.kitobook.com/compare/book/40/12/20/" title="сравнение переводов, параллельные ссылки">20</a></sup> U ezilgan qamishni sindirmaydi, Tutayotgan pilikni o‘chirmaydi, Qat’iyat bilan adolat o‘rnatadi.</div>
  <div id="21"><sup><a href="https://www.kitobook.com/compare/book/40/12/21/" title="сравнение переводов, параллельные ссылки">21</a></sup> Elatlar Uning ismiga umid bog‘laydi.”</div>
  <div id="22"><sup><a href="https://www.kitobook.com/compare/book/40/12/22/" title="сравнение переводов, параллельные ссылки">22</a></sup> Shundan so‘ng Isoning oldiga jin chalgan bir odamni olib kelishdi. U ham ko‘r, ham soqov edi. Iso unga shifo bergach, u gapiradigan va ko‘radigan bo‘ldi.</div>
  <div id="23"><sup><a href="https://www.kitobook.com/compare/book/40/12/23/" title="сравнение переводов, параллельные ссылки">23</a></sup> Butun xalq hayratda qolib: “Bu Dovudning O‘g‘li emasmikan?!” — derdi.</div>
  <div id="24"><sup><a href="https://www.kitobook.com/compare/book/40/12/24/" title="сравнение переводов, параллельные ссылки">24</a></sup> Bu voqeani eshitgan farziylar esa shunday dedilar: “U ins–jinslar hukmdori Baalzabulning kuchi bilan jinlarni quvib chiqaryapti.”</div>
  <div id="25"><sup><a href="https://www.kitobook.com/compare/book/40/12/25/" title="сравнение переводов, параллельные ссылки">25</a></sup> Iso ularning nima haqida o‘ylayotganini bilib turardi. U shunday dedi: “O‘z ichidan bo‘linib ketgan har bir shohlik huvullab qoladi, o‘z ichidan bo‘lingan shahar ham, xonadon ham barbod bo‘ladi.</div>
  <div id="26"><sup><a href="https://www.kitobook.com/compare/book/40/12/26/" title="сравнение переводов, параллельные ссылки">26</a></sup> Agar shayton shaytonni quvib chiqarsa, uning shohligi o‘zaro bo‘lingan bo‘ladi. Bunday shohlik qanday tura oladi?!</div>
  <div id="27"><sup><a href="https://www.kitobook.com/compare/book/40/12/27/" title="сравнение переводов, параллельные ссылки">27</a></sup> Agar Men jinlarni Baalzabulning kuchi bilan quvib chiqarayotgan bo‘lsam, u holda o‘z sheriklaringiz kimning kuchi bilan jinlarni quvib chiqarishyapti? Shu sababdan ham ular sizlarni hukm qiladi.</div>
  <div id="28"><sup><a href="https://www.kitobook.com/compare/book/40/12/28/" title="сравнение переводов, параллельные ссылки">28</a></sup> Agar Men jinlarni Xudoning Ruhi bilan quvayotgan bo‘lsam, demak, Uning Shohligi sizlarga ham kelgan.</div>
  <div id="29"><sup><a href="https://www.kitobook.com/compare/book/40/12/29/" title="сравнение переводов, параллельные ссылки">29</a></sup> Kim kuchli odamning uyiga bostirib kirib, uning mol–mulkini talon–taroj qila oladi? Avval u uyning egasini bog‘lab qo‘yishi kerak, keyingina uyini talon–taroj qila oladi.</div>
  <div id="30"><sup><a href="https://www.kitobook.com/compare/book/40/12/30/" title="сравнение переводов, параллельные ссылки">30</a></sup> Kim Men tomonda bo‘lmasa, Menga qarshidir. Kim Men bilan birga yig‘masa, sochadi.</div>
  <div id="31"><sup><a href="https://www.kitobook.com/compare/book/40/12/31/" title="сравнение переводов, параллельные ссылки">31</a></sup> Shuning uchun sizlarga aytaman: insonlarning har qanday gunohi va kufrligi kechiriladi. Lekin Muqaddas Ruhga kufrlik qilganlar kechirilmaydi.</div>
  <div id="32"><sup><a href="https://www.kitobook.com/compare/book/40/12/32/" title="сравнение переводов, параллельные ссылки">32</a></sup> Kim Inson O‘g‘liga qarshi so‘z aytsa, kechiriladi. Lekin kim Muqaddas Ruhga qarshi so‘z aytsa, ikki dunyoda ham kechirilmaydi.</div>
  <div id="33"><sup><a href="https://www.kitobook.com/compare/book/40/12/33/" title="сравнение переводов, параллельные ссылки">33</a></sup> Yaxshi daraxt yaxshi meva beradi, yomon daraxt esa yomon meva beradi. Har bir daraxtning qandayligini mevasidan bilsa bo‘ladi.</div>
  <div id="34"><sup><a href="https://www.kitobook.com/compare/book/40/12/34/" title="сравнение переводов, параллельные ссылки">34</a></sup> Voy ilonlar zoti! Sizlar yovuz bo‘la turib, yaxshi narsa gapira olarmidingiz?! Axir, odamning dili nimaga to‘lib–toshsa, o‘sha tiliga chiqadi!</div>
  <div id="35"><sup><a href="https://www.kitobook.com/compare/book/40/12/35/" title="сравнение переводов, параллельные ссылки">35</a></sup> Yaxshi odam yuragining ezgulik xazinasidan yaxshilik chiqaradi, yomon odam yuragining yomonlik xazinasidan yomonlik chiqaradi.</div>
  <div id="36"><sup><a href="https://www.kitobook.com/compare/book/40/12/36/" title="сравнение переводов, параллельные ссылки">36</a></sup> Yana shuni aytib qo‘yay: sizlar aytadigan har bir bema’ni so‘zingiz uchun qiyomat kunida hisob berasizlar.</div>
  <div id="37"><sup><a href="https://www.kitobook.com/compare/book/40/12/37/" title="сравнение переводов, параллельные ссылки">37</a></sup> Sizlar o‘z so‘zlaringiz asosida yo oqlanasizlar, yoki ayblanasizlar.”</div>
  <div id="38"><sup><a href="https://www.kitobook.com/compare/book/40/12/38/" title="сравнение переводов, параллельные ссылки">38</a></sup> Shunda Tavrot tafsirchilari va farziylardan ba’zilari Isoga: “Ustoz, bizga bir alomat ko‘rsatishingizni xohlar edik”, — dedilar.</div>
  <div id="39"><sup><a href="https://www.kitobook.com/compare/book/40/12/39/" title="сравнение переводов, параллельные ссылки">39</a></sup> Iso ularga javoban dedi: “Bu qabih va bevafo nasl alomat so‘rayapti, ammo ularga Yunus payg‘ambarning alomatidan boshqa alomat berilmaydi.</div>
  <div id="40"><sup><a href="https://www.kitobook.com/compare/book/40/12/40/" title="сравнение переводов, параллельные ссылки">40</a></sup> Yunus uch kechayu kunduz dengiz mahluqining qornida bo‘lganiday, Inson O‘g‘li ham uch kechayu kunduz yer bag‘rida bo‘ladi.</div>
  <div id="41"><sup><a href="https://www.kitobook.com/compare/book/40/12/41/" title="сравнение переводов, параллельные ссылки">41</a></sup> Naynavo aholisi qiyomat kunida o‘rnidan turib, bu naslni mahkum etadi. Chunki ular Yunusning va’zini eshitganlarida, tavba qilgan edilar. Bu yerda esa Yunusdan ham buyukroq bir Zot turibdi!</div>
  <div id="42"><sup><a href="https://www.kitobook.com/compare/book/40/12/42/" title="сравнение переводов, параллельные ссылки">42</a></sup> Janub malikasi qiyomat kunida o‘rnidan turib, bu naslning odamlarini mahkum etadi. Chunki Sulaymonning dono ta’limotini tinglagani malika dunyoning u chetidan kelgan edi. Bu yerda esa Sulaymondan ham buyukroq bir Zot turibdi!</div>
  <div id="43"><sup><a href="https://www.kitobook.com/compare/book/40/12/43/" title="сравнение переводов, параллельные ссылки">43</a></sup> Yovuz ruh insondan chiqqandan keyin, huzur– halovat izlab, suvsiz yerlarni kezadi, lekin topmaydi.</div>
  <div id="44"><sup><a href="https://www.kitobook.com/compare/book/40/12/44/" title="сравнение переводов, параллельные ссылки">44</a></sup> So‘ng: “Chiqqan uyimga qaytib boraman”, deydi. Uyiga kelganda, uyni kimsasiz, supurilgan va yig‘ishtirilgan holda ko‘radi.</div>
  <div id="45"><sup><a href="https://www.kitobook.com/compare/book/40/12/45/" title="сравнение переводов, параллельные ссылки">45</a></sup> Shunda borib, o‘zidan ham yovuzroq boshqa yettita ruhni ergashtirib keladi va ular bilan uyga kirib, joylashib oladi. Oxir–oqibat o‘sha odamning ahvoli oldingidan ham battar bo‘ladi. Bu yovuz nasl ham xuddi o‘sha ko‘yga tushadi.”</div>
  <div id="46"><sup><a href="https://www.kitobook.com/compare/book/40/12/46/" title="сравнение переводов, параллельные ссылки">46</a></sup> Iso olomonga gapirayotganda, onasi bilan ukalari Uni tashqarida kutib turgan edilar. Ular Iso bilan gaplashmoqchi edilar.</div>
  <div id="47"><sup><a href="https://www.kitobook.com/compare/book/40/12/47/" title="сравнение переводов, параллельные ссылки">47</a></sup> Kimdir Isoga dedi: — Onangiz bilan ukalaringiz tashqarida turishibdi, ular Siz bilan gaplashmoqchi.</div>
  <div id="48"><sup><a href="https://www.kitobook.com/compare/book/40/12/48/" title="сравнение переводов, параллельные ссылки">48</a></sup> Iso esa bu gaplarni aytgan odamga shunday javob berdi: — Mening onam kim? Ukalarim kim?</div>
  <div id="49"><sup><a href="https://www.kitobook.com/compare/book/40/12/49/" title="сравнение переводов, параллельные ссылки">49</a></sup> So‘ng qo‘li bilan shogirdlarini ko‘rsatib, dedi: — Mana, Mening onam va aka–ukalarim!</div>
  <div id="50"><sup><a href="https://www.kitobook.com/compare/book/40/12/50/" title="сравнение переводов, параллельные ссылки">50</a></sup> Osmondagi Otamning irodasini bajo keltirganlar Mening aka–ukam, opa–singlim va onam bo‘ladi.</div>
</div>