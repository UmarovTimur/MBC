<div itemprop="articleBody" class="text">
  <div id="1"><sup><a href="https://www.kitobook.com/compare/book/40/27/1/" title="сравнение переводов, параллельные ссылки">1</a></sup> Tong otganda, hamma bosh ruhoniylar bilan oqsoqollar Isoni o‘limga mahkum qilishga kelishib oldilar.</div>
  <div id="2"><sup><a href="https://www.kitobook.com/compare/book/40/27/2/" title="сравнение переводов, параллельные ссылки">2</a></sup> Ular Isoni bog‘lab, Rimlik hokim Pilatga olib borib topshirdilar.</div>
  <div id="3"><sup><a href="https://www.kitobook.com/compare/book/40/27/3/" title="сравнение переводов, параллельные ссылки">3</a></sup> Xoin Yahudo esa Isoning o‘limga mahkum etilganini bilib, qilgan ishidan pushaymon bo‘ldi. U o‘ttiz kumush tangani bosh ruhoniylar bilan oqsoqollarga qaytarib olib keldi.</div>
  <div id="4"><sup><a href="https://www.kitobook.com/compare/book/40/27/4/" title="сравнение переводов, параллельные ссылки">4</a></sup> U: — Men gunoh qildim! Begunoh odamga xoinlik qildim, — dedi. Ular esa: — Bizga nima?! Bu sening ishing! — deyishdi.</div>
  <div id="5"><sup><a href="https://www.kitobook.com/compare/book/40/27/5/" title="сравнение переводов, параллельные ссылки">5</a></sup> Yahudo kumush tangalarni Ma’badga otib yubordi–da, chiqib ketdi. U borib, o‘zini osib o‘ldirdi.</div>
  <div id="6"><sup><a href="https://www.kitobook.com/compare/book/40/27/6/" title="сравнение переводов, параллельные ссылки">6</a></sup> Bosh ruhoniylar tangalarni terib olib: “Bu pulni Ma’bad xazinasiga qo‘sha olmaymiz, chunki bular qonga belangan”, — deyishdi.</div>
  <div id="7"><sup><a href="https://www.kitobook.com/compare/book/40/27/7/" title="сравнение переводов, параллельные ссылки">7</a></sup> Ular maslahatlashib, bu pulga kulolning dalasini sotib oldilar, u yerga musofirlar dafn qilinadigan bo‘ldi.</div>
  <div id="8"><sup><a href="https://www.kitobook.com/compare/book/40/27/8/" title="сравнение переводов, параллельные ссылки">8</a></sup> Shuning uchun o‘sha yer bugungacha “Qon Yeri” deb ataladi.</div>
  <div id="9"><sup><a href="https://www.kitobook.com/compare/book/40/27/9/" title="сравнение переводов, параллельные ссылки">9</a></sup> 10Shunday qilib, payg‘ambar Yeremiyoning bashorati bajo bo‘ldi:</div>
  <div id="10"><sup><a href="https://www.kitobook.com/compare/book/40/27/10/" title="сравнение переводов, параллельные ссылки">10</a></sup> Egamiz menga amr qilganday Ular o‘ttiz kumush tangani olib, Kulolning dalasini sotib oldilar. Bu pul Isroil xalqining U uchun belgilagan narxi edi.”</div>
  <div id="11"><sup><a href="https://www.kitobook.com/compare/book/40/27/11/" title="сравнение переводов, параллельные ссылки">11</a></sup> Iso Rimlik hokimning huzurida turganda hokim Isodan: — Sen yahudiylarning Shohimisan? — deb so‘radi. — Siz shunaqa deysiz, — deb javob berdi Iso.</div>
  <div id="12"><sup><a href="https://www.kitobook.com/compare/book/40/27/12/" title="сравнение переводов, параллельные ссылки">12</a></sup> Bosh ruhoniylar bilan oqsoqollar Isoni ayblayotganlarida esa, U hech qanday javob bermadi.</div>
  <div id="13"><sup><a href="https://www.kitobook.com/compare/book/40/27/13/" title="сравнение переводов, параллельные ссылки">13</a></sup> Shunda Pilat Unga: — Eshitmayapsanmi, Sening bo‘yningga qancha ayblar qo‘yishyapti! — dedi.</div>
  <div id="14"><sup><a href="https://www.kitobook.com/compare/book/40/27/14/" title="сравнение переводов, параллельные ссылки">14</a></sup> Lekin Iso bironta ayblovga javob qaytarmadi. Hokim bunga qoyil qoldi.</div>
  <div id="15"><sup><a href="https://www.kitobook.com/compare/book/40/27/15/" title="сравнение переводов, параллельные ссылки">15</a></sup> Hokimning bir odati bor edi: u har Fisih bayramida olomonning xohishiga ko‘ra bir mahbusni ozod qilar edi.</div>
  <div id="16"><sup><a href="https://www.kitobook.com/compare/book/40/27/16/" title="сравнение переводов, параллельные ссылки">16</a></sup> O‘sha paytda otning qashqasiday taniqli bo‘lgan Yoshua Barabba ismli bir mahbus bor edi.</div>
  <div id="17"><sup><a href="https://www.kitobook.com/compare/book/40/27/17/" title="сравнение переводов, параллельные ссылки">17</a></sup> Xalq to‘plangach, Pilat ulardan so‘radi: — Sizlar kimni ozod qilishimni istaysizlar: Barabbanimi yoki Masih deb atalgan Isonimi?</div>
  <div id="18"><sup><a href="https://www.kitobook.com/compare/book/40/27/18/" title="сравнение переводов, параллельные ссылки">18</a></sup> Ular Isoni hasad tufayli qo‘lga tushirishganini Pilat bilar edi.</div>
  <div id="19"><sup><a href="https://www.kitobook.com/compare/book/40/27/19/" title="сравнение переводов, параллельные ссылки">19</a></sup> Pilat hukm kursisida o‘tirgan edi, xotini unga shunday xabar yubordi: “Bu odam aybsiz, Unga biron narsa qila ko‘rmagin, kecha tushimda U sababli qattiq azob tortdim.”</div>
  <div id="20"><sup><a href="https://www.kitobook.com/compare/book/40/27/20/" title="сравнение переводов, параллельные ссылки">20</a></sup> Ammo bosh ruhoniylar bilan oqsoqollar olomonni qayrab, Pilatdan: “Barabbani ozod qiling, Isoni esa o‘ldiring” — deb so‘rashga ularni ko‘ndirdilar.</div>
  <div id="21"><sup><a href="https://www.kitobook.com/compare/book/40/27/21/" title="сравнение переводов, параллельные ссылки">21</a></sup> Hokim olomondan yana so‘radi: — Ikkovidan qaysi birini ozod qilishimni istaysizlar? — Barabbani! — deb javob berdi ular.</div>
  <div id="22"><sup><a href="https://www.kitobook.com/compare/book/40/27/22/" title="сравнение переводов, параллельные ссылки">22</a></sup> Masih deb nom olgan Isoni nima qilay? — deb so‘radi Pilat. — Xochga mixlansin! — deyishdi bir og‘izdan.</div>
  <div id="23"><sup><a href="https://www.kitobook.com/compare/book/40/27/23/" title="сравнение переводов, параллельные ссылки">23</a></sup> — U nima yomonlik qildi? — deb so‘radi hokim. Lekin olomon: — Xochga mixlansin! — deb battar baqirardi.</div>
  <div id="24"><sup><a href="https://www.kitobook.com/compare/book/40/27/24/" title="сравнение переводов, параллельные ссылки">24</a></sup> Pilat qo‘lidan hech narsa kelmayotganini va g‘alayon boshlanayotganini ko‘rib: — Bu Odamning to‘kiladigan qoni uchun men aybdor emasman. Bunga o‘zlaringiz javob berasizlar! — dedi–da, olomonning ko‘zi oldida suv olib, qo‘llarini chaydi.</div>
  <div id="25"><sup><a href="https://www.kitobook.com/compare/book/40/27/25/" title="сравнение переводов, параллельные ссылки">25</a></sup> Butun xalq bunga javoban: — Uning qoni bizning va bolalarimizning gardanida bo‘lsin! — deyishdi.</div>
  <div id="26"><sup><a href="https://www.kitobook.com/compare/book/40/27/26/" title="сравнение переводов, параллельные ссылки">26</a></sup> Shundan so‘ng Pilat Barabbani ozod qildi. Isoni esa qamchilatib, xochga mixlashni buyurdi.</div>
  <div id="27"><sup><a href="https://www.kitobook.com/compare/book/40/27/27/" title="сравнение переводов, параллельные ссылки">27</a></sup> Hokimning askarlari Isoni hukumat saroyiga olib borib, butun bo‘linmani Uning oldiga to‘plashdi.</div>
  <div id="28"><sup><a href="https://www.kitobook.com/compare/book/40/27/28/" title="сравнение переводов, параллельные ссылки">28</a></sup> Ular Isoning kiyimlarini yechib olib, Uning egniga qizil to‘n kiydirdilar.</div>
  <div id="29"><sup><a href="https://www.kitobook.com/compare/book/40/27/29/" title="сравнение переводов, параллельные ссылки">29</a></sup> Tikanlardan toj o‘rib, boshiga kiygizdilar. O‘ng qo‘liga qamish tutqizib, Uning oldida tiz cho‘kkancha: “Yashavor, ey yahudiylarning Shohi!” — deb masxara qildilar.</div>
  <div id="30"><sup><a href="https://www.kitobook.com/compare/book/40/27/30/" title="сравнение переводов, параллельные ссылки">30</a></sup> So‘ng Unga tupurib, qamish bilan qayta–qayta boshiga urdilar.</div>
  <div id="31"><sup><a href="https://www.kitobook.com/compare/book/40/27/31/" title="сравнение переводов, параллельные ссылки">31</a></sup> Uni shunday masxara qilganlaridan keyin, ustidagi to‘nni yechib olib, O‘zining kiyimlarini kiydirishdi. So‘ng Uni xochga mixlash uchun olib ketishdi.</div>
  <div id="32"><sup><a href="https://www.kitobook.com/compare/book/40/27/32/" title="сравнение переводов, параллельные ссылки">32</a></sup> Ular yo‘lda Kirineyalik Shimo‘n degan kishini uchratib qolib, Isoning xochini ko‘tarib borishga uni majbur qildilar.</div>
  <div id="33"><sup><a href="https://www.kitobook.com/compare/book/40/27/33/" title="сравнение переводов, параллельные ссылки">33</a></sup> Ular Go‘lgota degan joyga yetib keldilar. Go‘lgota “Bosh suyagi” ma’nosini beradi.</div>
  <div id="34"><sup><a href="https://www.kitobook.com/compare/book/40/27/34/" title="сравнение переводов, параллельные ссылки">34</a></sup> Askarlar u yerda Isoga ichgani achchiq o‘t aralashtirilgan sharob berdilar. Iso uni tatib ko‘rdi, ammo ichmadi.</div>
  <div id="35"><sup><a href="https://www.kitobook.com/compare/book/40/27/35/" title="сравнение переводов, параллельные ссылки">35</a></sup> Askarlar Isoni xochga mixlab qo‘yishdi. Kiyimlari uchun qur’a tashlab, o‘zaro bo‘lishib olishdi.</div>
  <div id="36"><sup><a href="https://www.kitobook.com/compare/book/40/27/36/" title="сравнение переводов, параллельные ссылки">36</a></sup> Keyin o‘sha yerda Isoni qo‘riqlab o‘tirishdi.</div>
  <div id="37"><sup><a href="https://www.kitobook.com/compare/book/40/27/37/" title="сравнение переводов, параллельные ссылки">37</a></sup> Isoning bosh tomoniga ular: “Bu yahudiylarning Shohi Isodir”, degan aybini ko‘rsatuvchi yozuvni osib qo‘ydilar.</div>
  <div id="38"><sup><a href="https://www.kitobook.com/compare/book/40/27/38/" title="сравнение переводов, параллельные ссылки">38</a></sup> Iso bilan birga ikkita qaroqchini ham mixlagan edilar. Ularning biri Isoning o‘ng tomonida, biri chap tomonida edi.</div>
  <div id="39"><sup><a href="https://www.kitobook.com/compare/book/40/27/39/" title="сравнение переводов, параллельные ссылки">39</a></sup> O‘tib ketayotganlar boshlarini chayqab, Isoni haqoratlashardi:</div>
  <div id="40"><sup><a href="https://www.kitobook.com/compare/book/40/27/40/" title="сравнение переводов, параллельные ссылки">40</a></sup> — Ey Ma’badni buzib uch kun ichida tiklaydigan! Agar Xudoning O‘g‘li bo‘lsang, O‘zingni O‘zing qutqar–chi! Xochdan tushib ko‘r– chi!</div>
  <div id="41"><sup><a href="https://www.kitobook.com/compare/book/40/27/41/" title="сравнение переводов, параллельные ссылки">41</a></sup> Bosh ruhoniylar, Tavrot tafsirchilari va oqsoqollar ham ularga qo‘shilib, Isoni masxaralay ketishdi:</div>
  <div id="42"><sup><a href="https://www.kitobook.com/compare/book/40/27/42/" title="сравнение переводов, параллельные ссылки">42</a></sup> — U boshqalarni qutqarardi, O‘zini esa qutqara olmaydi! U Isroilning Shohi emish! Qani, xochdan tushsin, shunda biz Unga ishonamiz.</div>
  <div id="43"><sup><a href="https://www.kitobook.com/compare/book/40/27/43/" title="сравнение переводов, параллельные ссылки">43</a></sup> U Xudoga ishonardi. Agar Xudo Undan mamnun bo‘lsa, hozir Uni qutqarsin. Axir, U O‘zini Xudoning O‘g‘li deb atagan–ku!</div>
  <div id="44"><sup><a href="https://www.kitobook.com/compare/book/40/27/44/" title="сравнение переводов, параллельные ссылки">44</a></sup> Iso bilan birga xochga mixlangan qaroqchilar ham Uni shunday haqoratlar edilar.</div>
  <div id="45"><sup><a href="https://www.kitobook.com/compare/book/40/27/45/" title="сравнение переводов, параллельные ссылки">45</a></sup> Tushdan boshlab soat uchgacha hamma yoq zulmatga cho‘mdi.</div>
  <div id="46"><sup><a href="https://www.kitobook.com/compare/book/40/27/46/" title="сравнение переводов, параллельные ссылки">46</a></sup> Soat uchlarda Iso baland ovoz bilan: — Eli, Eli, lamo shavaqtani? — deb faryod qildi. Bu so‘zning tarjimasi: “Ey Xudoyim! Ey Xudoyim! Nega Meni tark etding?!” — demakdir.</div>
  <div id="47"><sup><a href="https://www.kitobook.com/compare/book/40/27/47/" title="сравнение переводов, параллельные ссылки">47</a></sup> U yerda turgan ba’zilar buni eshitib: — U Ilyosni chaqiryapti, — deyishdi.</div>
  <div id="48"><sup><a href="https://www.kitobook.com/compare/book/40/27/48/" title="сравнение переводов, параллельные ссылки">48</a></sup> Ulardan biri yugurib borib, shimgichni oldi va arzon sharobga botirib, bir qamishning uchiga ildi–da, Isoga ichish uchun uzatdi.</div>
  <div id="49"><sup><a href="https://www.kitobook.com/compare/book/40/27/49/" title="сравнение переводов, параллельные ссылки">49</a></sup> Boshqalari esa: — Qani ko‘raylik–chi, Ilyos kelib Uni qutqararmikan, — deyishdi.</div>
  <div id="50"><sup><a href="https://www.kitobook.com/compare/book/40/27/50/" title="сравнение переводов, параллельные ссылки">50</a></sup> Ammo Iso qattiq faryod qildi–yu, jon berdi.</div>
  <div id="51"><sup><a href="https://www.kitobook.com/compare/book/40/27/51/" title="сравнение переводов, параллельные ссылки">51</a></sup> Shu zahoti Ma’baddagi parda yuqoridan pastgacha yirtilib, ikkiga bo‘linib ketdi. Yer larzaga keldi, toshlar yorildi.</div>
  <div id="52"><sup><a href="https://www.kitobook.com/compare/book/40/27/52/" title="сравнение переводов, параллельные ссылки">52</a></sup> Qabrlar ochilib, taqvodor odamlarning ko‘pchiligi tirildi.</div>
  <div id="53"><sup><a href="https://www.kitobook.com/compare/book/40/27/53/" title="сравнение переводов, параллельные ссылки">53</a></sup> Ular qabrlaridan chiqdilar, Iso tirilganidan keyin muqaddas shaharga bordilar. Ko‘p odamlar ularni ko‘rdi.</div>
  <div id="54"><sup><a href="https://www.kitobook.com/compare/book/40/27/54/" title="сравнение переводов, параллельные ссылки">54</a></sup> Isoni qo‘riqlab turgan yuzboshi bilan yonidagi askarlar zilzilani va sodir bo‘layotgan barcha ishlarni ko‘rib, vahimaga tushdilar. Ular: — Haqiqatan ham bu Odam Xudoning O‘g‘li ekan! — dedilar.</div>
  <div id="55"><sup><a href="https://www.kitobook.com/compare/book/40/27/55/" title="сравнение переводов, параллельные ссылки">55</a></sup> U yerda bir talay ayollar ham bor edi, ular uzoqdan qarab turgan edilar. U ayollar Jaliladan Isoga ergashib kelgan va Unga xizmat qilgandilar.</div>
  <div id="56"><sup><a href="https://www.kitobook.com/compare/book/40/27/56/" title="сравнение переводов, параллельные ссылки">56</a></sup> Ularning orasida Magdalalik Maryam, Yoqub bilan Yusufning onasi Maryam va Zabadiy o‘g‘illarining onasi ham bor edi.</div>
  <div id="57"><sup><a href="https://www.kitobook.com/compare/book/40/27/57/" title="сравнение переводов, параллельные ссылки">57</a></sup> Kechqurun Yusuf degan arimatiyalik bir boy odam keldi. U ham Isoning shogirdi edi.</div>
  <div id="58"><sup><a href="https://www.kitobook.com/compare/book/40/27/58/" title="сравнение переводов, параллельные ссылки">58</a></sup> Yusuf Pilatning huzuriga borib, Isoning jasadini so‘radi. Pilat jasadni unga berishni buyurdi.</div>
  <div id="59"><sup><a href="https://www.kitobook.com/compare/book/40/27/59/" title="сравнение переводов, параллельные ссылки">59</a></sup> Yusuf jasadni olib, uni toza zig‘ir matoga kafanladi</div>
  <div id="60"><sup><a href="https://www.kitobook.com/compare/book/40/27/60/" title="сравнение переводов, параллельные ссылки">60</a></sup> va o‘zi uchun qoyaga o‘ydirgan yangi qabrga qo‘ydi. Yusuf katta toshni yumalatib kelib, qabrning og‘zini yopdi va o‘zi ketdi.</div>
  <div id="61"><sup><a href="https://www.kitobook.com/compare/book/40/27/61/" title="сравнение переводов, параллельные ссылки">61</a></sup> Magdalalik Maryam bilan boshqa Maryam u yerda qolib, qabrning ro‘parasida o‘tiraverdilar.</div>
  <div id="62"><sup><a href="https://www.kitobook.com/compare/book/40/27/62/" title="сравнение переводов, параллельные ссылки">62</a></sup> Shabbat arafasining ertasiga bosh ruhoniylar va farziylar Pilatning huzuriga yig‘ilishib,</div>
  <div id="63"><sup><a href="https://www.kitobook.com/compare/book/40/27/63/" title="сравнение переводов, параллельные ссылки">63</a></sup> dedilar: — Hazrati oliylari, bir narsa esimizga tushib qoldi: o‘sha yolg‘onchi tirikligida: “Uch kundan keyin Men tirilaman”, degan edi.</div>
  <div id="64"><sup><a href="https://www.kitobook.com/compare/book/40/27/64/" title="сравнение переводов, параллельные ссылки">64</a></sup> Shuning uchun buyruq bering: qabr uch kun qo‘riqlansin. Aks holda Uning shogirdlari borib, jasadni o‘g‘irlab ketadilar–da, odamlarga: “U o‘likdan tirildi” deb aytadilar. Bu yolg‘on birinchisidan ham battar bo‘ladi.</div>
  <div id="65"><sup><a href="https://www.kitobook.com/compare/book/40/27/65/" title="сравнение переводов, параллельные ссылки">65</a></sup> Pilat ularga dedi: — Xo‘p, qo‘riqchilarni olib, qo‘lingizdan kelgancha, qabrni qo‘riqlanglar.</div>
  <div id="66"><sup><a href="https://www.kitobook.com/compare/book/40/27/66/" title="сравнение переводов, параллельные ссылки">66</a></sup> Ular borib, qabr toshiga muhr bosdilar va qabrni qo‘riqlay boshladilar.</div>
</div>