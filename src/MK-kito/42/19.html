<div itemprop="articleBody" class="text">
  <div id="1"><sup><a href="https://www.kitobook.com/compare/book/42/19/1/" title="сравнение переводов, параллельные ссылки">1</a></sup> Iso Yerixo shahriga kirib, shahar bo‘ylab o‘tayotgan edi.</div>
  <div id="2"><sup><a href="https://www.kitobook.com/compare/book/42/19/2/" title="сравнение переводов, параллельные ссылки">2</a></sup> Bu shaharda Zakkay degan bir odam bor edi. U soliqchilar boshlig‘i bo‘lib, boy edi.</div>
  <div id="3"><sup><a href="https://www.kitobook.com/compare/book/42/19/3/" title="сравнение переводов, параллельные ссылки">3</a></sup> Zakkay: “Iso kim ekan?” deb Uni ko‘rishga urinardi, ammo odam ko‘pligidan ko‘ra olmasdi, chunki uning bo‘yi past edi.</div>
  <div id="4"><sup><a href="https://www.kitobook.com/compare/book/42/19/4/" title="сравнение переводов, параллельные ссылки">4</a></sup> U oldinga yugurib, Isoni ko‘rish uchun shikamora anjir daraxti ustiga chiqib oldi. Iso o‘sha yerdan o‘tishi kerak edi.</div>
  <div id="5"><sup><a href="https://www.kitobook.com/compare/book/42/19/5/" title="сравнение переводов, параллельные ссылки">5</a></sup> Iso u yerga kelganda, yuqoriga qarab, Zakkayga dedi: — Zakkay! Tezroq pastga tush, Men bugun sening uyingda mehmon bo‘lishim kerak.</div>
  <div id="6"><sup><a href="https://www.kitobook.com/compare/book/42/19/6/" title="сравнение переводов, параллельные ссылки">6</a></sup> Zakkay darrov pastga tushdi, Isoni quvonch bilan uyiga taklif qildi.</div>
  <div id="7"><sup><a href="https://www.kitobook.com/compare/book/42/19/7/" title="сравнение переводов, параллельные ссылки">7</a></sup> Buni ko‘rganlarning hammasi: “Iso bir gunohkor odamning uyiga mehmonga bordi”, deb norozilik bildirishdi.</div>
  <div id="8"><sup><a href="https://www.kitobook.com/compare/book/42/19/8/" title="сравнение переводов, параллельные ссылки">8</a></sup> Zakkay esa o‘rnidan turib, RabbimizIsoga dedi: — Hazrat, men mol–mulkimning yarmini kambag‘allarga beraman. Biron kimsaning narsasini nohaq olgan bo‘lsam, to‘rt barobar qilib qaytaraman.</div>
  <div id="9"><sup><a href="https://www.kitobook.com/compare/book/42/19/9/" title="сравнение переводов, параллельные ссылки">9</a></sup> Iso unga shunday javob berdi: — Bugun bu xonadonga najot keldi, chunki bu odam ham Ibrohimning o‘g‘lidir.</div>
  <div id="10"><sup><a href="https://www.kitobook.com/compare/book/42/19/10/" title="сравнение переводов, параллельные ссылки">10</a></sup> Inson O‘g‘li yo‘qolganni izlab topish va uni qutqarish uchun kelgan.</div>
  <div id="11"><sup><a href="https://www.kitobook.com/compare/book/42/19/11/" title="сравнение переводов, параллельные ссылки">11</a></sup> Olomon Isoning bu so‘zlarini tinglar ekan, Iso gapini bir masal bilan davom ettirdi. Chunki Iso Quddusga yaqinlashib qolgan edi, odamlar ham, Xudoning Shohligi hozir zohir bo‘lishi kerak, deb o‘ylardilar.</div>
  <div id="12"><sup><a href="https://www.kitobook.com/compare/book/42/19/12/" title="сравнение переводов, параллельные ссылки">12</a></sup> Iso shunday dedi: “Bir zodagon odam uzoq mamlakatga ketmoqchi bo‘libdi. U yerda shohlik taxtini egallab, qaytib kelmoqchi edi.</div>
  <div id="13"><sup><a href="https://www.kitobook.com/compare/book/42/19/13/" title="сравнение переводов, параллельные ссылки">13</a></sup> Ketishdan oldin u xizmatkorlaridan o‘ntasini chaqiribdi–da, har biriga bittadan tilla berib, shunday debdi: “Men qaytib kelgunimcha, bu pullarni ishga solinglar.”</div>
  <div id="14"><sup><a href="https://www.kitobook.com/compare/book/42/19/14/" title="сравнение переводов, параллельные ссылки">14</a></sup> Holbuki, bu zodagonning hamyurtlari uni yomon ko‘rishar ekan. Uning orqasidan: “Bu odam bizga shoh bo‘lmasin, istamaymiz”, deb aytish uchun elchilar yuborishibdi.</div>
  <div id="15"><sup><a href="https://www.kitobook.com/compare/book/42/19/15/" title="сравнение переводов, параллельные ссылки">15</a></sup> Ammo zodagon shohlik taxtini egallab, qaytib kelibdi. So‘ng o‘zi pul bergan xizmatkorlarini chaqirtirib, kim qancha foyda olganini bilmoqchi bo‘libdi.</div>
  <div id="16"><sup><a href="https://www.kitobook.com/compare/book/42/19/16/" title="сравнение переводов, параллельные ссылки">16</a></sup> Birinchisi kelib: — Xo‘jayin, sizning tillangiz o‘n tilla foyda olib keldi, — debdi.</div>
  <div id="17"><sup><a href="https://www.kitobook.com/compare/book/42/19/17/" title="сравнение переводов, параллельные ссылки">17</a></sup> Xo‘jayin unga: — Barakalla! Sen yaxshi xizmatkorsan! Kichik ishda ishonchimni oqlaganing uchun o‘nta shahar ustidan hokim bo‘lasan, — debdi.</div>
  <div id="18"><sup><a href="https://www.kitobook.com/compare/book/42/19/18/" title="сравнение переводов, параллельные ссылки">18</a></sup> Ikkinchisi kelib: — Xo‘jayin, sizning tillangiz besh tilla foyda keltirdi, — debdi.</div>
  <div id="19"><sup><a href="https://www.kitobook.com/compare/book/42/19/19/" title="сравнение переводов, параллельные ссылки">19</a></sup> Unga ham: — Sen ham beshta shaharga hokimlik qilasan, — debdi.</div>
  <div id="20"><sup><a href="https://www.kitobook.com/compare/book/42/19/20/" title="сравнение переводов, параллельные ссылки">20</a></sup> So‘ng uchinchi xizmatkori kelib: — Xo‘jayin! Mana sizning tillangiz, men uni ro‘molchaga tugib saqladim.</div>
  <div id="21"><sup><a href="https://www.kitobook.com/compare/book/42/19/21/" title="сравнение переводов, параллельные ссылки">21</a></sup> Men sizdan qo‘rqdim, siz qattiqqo‘l odamsiz. Siz bermasdan olasiz, ekmasdan o‘rasiz, — debdi.</div>
  <div id="22"><sup><a href="https://www.kitobook.com/compare/book/42/19/22/" title="сравнение переводов, параллельные ссылки">22</a></sup> Xo‘jayin esa unga dedi: — Ey yomon xizmatkor! Men seni o‘z so‘zlaring bo‘yicha hukm qilaman! Mening qattiqqo‘lligimni hamda bermasdan olishimni, ekmasdan o‘rishimni bilar ekansan,</div>
  <div id="23"><sup><a href="https://www.kitobook.com/compare/book/42/19/23/" title="сравнение переводов, параллельные ссылки">23</a></sup> nega pulimni muomalaga kiritmading? Men qaytib kelganimdan keyin, pulimni foydasi bilan olgan bo‘lardim.</div>
  <div id="24"><sup><a href="https://www.kitobook.com/compare/book/42/19/24/" title="сравнение переводов, параллельные ссылки">24</a></sup> So‘ng yonida turganlarga dedi: — Uning qo‘lidan tillani olib, o‘n tillasi borga beringlar.</div>
  <div id="25"><sup><a href="https://www.kitobook.com/compare/book/42/19/25/" title="сравнение переводов, параллельные ссылки">25</a></sup> — Xo‘jayin, uning o‘n tillasi bor–ku! — deyishibdi ular.</div>
  <div id="26"><sup><a href="https://www.kitobook.com/compare/book/42/19/26/" title="сравнение переводов, параллельные ссылки">26</a></sup> — Sizlarga shuni aytay: kimda bor bo‘lsa, unga yana beriladi. Kimda yo‘q bo‘lsa, hatto bori ham tortib olinadi.</div>
  <div id="27"><sup><a href="https://www.kitobook.com/compare/book/42/19/27/" title="сравнение переводов, параллельные ссылки">27</a></sup> Endi mening shoh bo‘lishimni istamagan dushmanlarimga kelsak, ularni shu yerga olib kelib, ko‘z oldimda qatl qilinglar.”</div>
  <div id="28"><sup><a href="https://www.kitobook.com/compare/book/42/19/28/" title="сравнение переводов, параллельные ссылки">28</a></sup> Iso shu gaplarni aytgandan keyin, yo‘lida davom etib, Quddusga ketdi.</div>
  <div id="29"><sup><a href="https://www.kitobook.com/compare/book/42/19/29/" title="сравнение переводов, параллельные ссылки">29</a></sup> Zaytun tog‘i etagidagi Baytfagiya bilan Baytaniya qishloqlariga yaqinlashgach, U shogirdlaridan ikkitasiga dedi:</div>
  <div id="30"><sup><a href="https://www.kitobook.com/compare/book/42/19/30/" title="сравнение переводов, параллельные ссылки">30</a></sup> — Anavi qishloqqa boringlar. U yerga kirishingiz bilanoq, hali minilmagan, bog‘langan xo‘tikni ko‘rasizlar. Xo‘tikni yechib, bu yerga olib kelinglar.</div>
  <div id="31"><sup><a href="https://www.kitobook.com/compare/book/42/19/31/" title="сравнение переводов, параллельные ссылки">31</a></sup> Agar kimdir sizlardan: “Xo‘tikni nega yechyapsizlar?” — deb so‘rab qolsa, “Bu xo‘tik Rabbimiz Masihga kerak”, deb aytinglar.</div>
  <div id="32"><sup><a href="https://www.kitobook.com/compare/book/42/19/32/" title="сравнение переводов, параллельные ссылки">32</a></sup> Shogirdlar borib, xuddi Isoning aytganini topdilar.</div>
  <div id="33"><sup><a href="https://www.kitobook.com/compare/book/42/19/33/" title="сравнение переводов, параллельные ссылки">33</a></sup> Xo‘tikni yechayotganlarida uning egalari: — Nega xo‘tikni yechyapsizlar? — deb so‘rashdi.</div>
  <div id="34"><sup><a href="https://www.kitobook.com/compare/book/42/19/34/" title="сравнение переводов, параллельные ссылки">34</a></sup> Shogirdlar: — U Rabbimiz Masihga kerak, — dedilar.</div>
  <div id="35"><sup><a href="https://www.kitobook.com/compare/book/42/19/35/" title="сравнение переводов, параллельные ссылки">35</a></sup> Xo‘tikni Isoning oldiga keltirishdi–da, ustiga to‘nlarini tashlab, Isoni mindirishdi.</div>
  <div id="36"><sup><a href="https://www.kitobook.com/compare/book/42/19/36/" title="сравнение переводов, параллельные ссылки">36</a></sup> Iso xo‘tikni minib ketayotganda, odamlar to‘nlarini yo‘lga poyandoz qildilar.</div>
  <div id="37"><sup><a href="https://www.kitobook.com/compare/book/42/19/37/" title="сравнение переводов, параллельные ссылки">37</a></sup> Iso Zaytun tog‘idan tushadigan joyga yetib kelganda, ko‘pdan–ko‘p shogirdlar ko‘rgan barcha mo‘jizalarni eslab shodlandilar va baland ovozda Xudoga hamdu sanolar aytdilar:</div>
  <div id="38"><sup><a href="https://www.kitobook.com/compare/book/42/19/38/" title="сравнение переводов, параллельные ссылки">38</a></sup> “Egamiz nomidan keladigan Shoh baraka topsin! Osmonda tinchlik, falak toqida shon–sharaflar bo‘lsin!”</div>
  <div id="39"><sup><a href="https://www.kitobook.com/compare/book/42/19/39/" title="сравнение переводов, параллельные ссылки">39</a></sup> Shunda olomon orasidan ba’zi farziylar Isoga: — Ustoz, shogirdlaringizni jim qiling! — deyishdi.</div>
  <div id="40"><sup><a href="https://www.kitobook.com/compare/book/42/19/40/" title="сравнение переводов, параллельные ссылки">40</a></sup> Iso esa ularga dedi: — Sizlarga shuni aytay: agar bular jim bo‘lsa, toshlar chinqiradi!</div>
  <div id="41"><sup><a href="https://www.kitobook.com/compare/book/42/19/41/" title="сравнение переводов, параллельные ссылки">41</a></sup> Iso Quddusga kiray deganda, shaharni ko‘rib, yig‘lab yubordi:</div>
  <div id="42"><sup><a href="https://www.kitobook.com/compare/book/42/19/42/" title="сравнение переводов, параллельные ссылки">42</a></sup> — Tinchlik uchun nimalar zarurligini bugun sen bilsayding! Ammo bular senga qorong‘i.</div>
  <div id="43"><sup><a href="https://www.kitobook.com/compare/book/42/19/43/" title="сравнение переводов, параллельные ссылки">43</a></sup> Boshingga shunday kunlar keladi: dushmanlaring atrofingga tuproq uyadilar, seni o‘rab oladilar, har tomondan siquvga oladilar.</div>
  <div id="44"><sup><a href="https://www.kitobook.com/compare/book/42/19/44/" title="сравнение переводов, параллельные ссылки">44</a></sup> Bag‘ringdagi farzandlaringni qirib tashlaydilar. Seni shu qadar vayron qiladilarki, shahringda hatto tosh ustida turgan tosh qolmaydi. Chunki Xudo seni qutqargani kelgandi, ammo sen bu imkoniyatni qo‘ldan boy berding.</div>
  <div id="45"><sup><a href="https://www.kitobook.com/compare/book/42/19/45/" title="сравнение переводов, параллельные ссылки">45</a></sup> Iso Ma’badga kirib, ichkarida savdo–sotiq qilayotganlarni quvib chiqara boshladi.</div>
  <div id="46"><sup><a href="https://www.kitobook.com/compare/book/42/19/46/" title="сравнение переводов, параллельные ссылки">46</a></sup> Ularga shunday dedi: — “Mening uyim Ibodat Uyi bo‘ladi, deb Tavrotda yozilgan–ku! Sizlar esa Xudoning uyini qaroqchilar uyasiga aylantirib yuboribsizlar!</div>
  <div id="47"><sup><a href="https://www.kitobook.com/compare/book/42/19/47/" title="сравнение переводов, параллельные ссылки">47</a></sup> Iso har kuni Ma’badda ta’lim berardi. Bosh ruhoniylar, Tavrot tafsirchilari va xalq oqsoqollari esa Uni halok qilish payiga tushdilar.</div>
  <div id="48"><sup><a href="https://www.kitobook.com/compare/book/42/19/48/" title="сравнение переводов, параллельные ссылки">48</a></sup> Lekin buning chorasini topmadilar, chunki butun xalq Isoning so‘zlarini jonu dili bilan tinglar edi.</div>
</div>