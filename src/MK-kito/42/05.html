<div itemprop="articleBody" class="text">
  <div id="1"><sup><a href="https://www.kitobook.com/compare/book/42/05/1/" title="сравнение переводов, параллельные ссылки">1</a></sup> Bir kuni Iso Jalila ko‘li bo‘yida turganda, olomon Xudoning so‘zini eshitish uchun Isoning yonida tirband bo‘ldi.</div>
  <div id="2"><sup><a href="https://www.kitobook.com/compare/book/42/05/2/" title="сравнение переводов, параллельные ссылки">2</a></sup> Iso ko‘l qirg‘og‘ida turgan ikki qayiqni ko‘rdi. Baliqchilar qayiqdan chiqib, to‘rlarini yuvayotgan edilar.</div>
  <div id="3"><sup><a href="https://www.kitobook.com/compare/book/42/05/3/" title="сравнение переводов, параллельные ссылки">3</a></sup> Qayiqlardan biri Shimo‘nniki edi. Iso Shimo‘nning qayig‘iga tushib, qirg‘oqdan bir oz nariroq suzib borishni iltimos qildi. So‘ng o‘tirib, o‘sha yerdan odamlarga ta’lim berdi.</div>
  <div id="4"><sup><a href="https://www.kitobook.com/compare/book/42/05/4/" title="сравнение переводов, параллельные ссылки">4</a></sup> Iso gapini tugatib, Shimo‘nga dedi: — Chuqurroq yerga suzib borib, o‘lja uchun to‘rlaringizni tashlanglar.</div>
  <div id="5"><sup><a href="https://www.kitobook.com/compare/book/42/05/5/" title="сравнение переводов, параллельные ссылки">5</a></sup> Shimo‘n Isoga shunday dedi: — Ustoz, biz tun bo‘yi astoydil harakat qildik, lekin hech narsa tutolmadik. Ammo Siz aytganingiz uchun, to‘r tashlaymiz.</div>
  <div id="6"><sup><a href="https://www.kitobook.com/compare/book/42/05/6/" title="сравнение переводов, параллельные ссылки">6</a></sup> Ular to‘r tashlaganlarida, shu qadar ko‘p baliq ovladilarki, hatto to‘rlari yirtila boshladi.</div>
  <div id="7"><sup><a href="https://www.kitobook.com/compare/book/42/05/7/" title="сравнение переводов, параллельные ссылки">7</a></sup> Ular boshqa qayiqdagi o‘rtoqlariga, yordam beringlar, deb ishora qildilar. Qayiqlar yetib kelgach, ikkala qayiqni ham baliqqa to‘ldirdilar, qayiqlar suvga bota boshladi.</div>
  <div id="8"><sup><a href="https://www.kitobook.com/compare/book/42/05/8/" title="сравнение переводов, параллельные ссылки">8</a></sup> Shimo‘n Butrus buni ko‘rdi–da, Isoning oldida tiz cho‘kib dedi: — Hazrat! Mening yonimdan keting, chunki men gunohkor insonman.</div>
  <div id="9"><sup><a href="https://www.kitobook.com/compare/book/42/05/9/" title="сравнение переводов, параллельные ссылки">9</a></sup> Shimo‘n va yonidagilar bunday mo‘l baliq ovidan hayratga tushgan edilar.</div>
  <div id="10"><sup><a href="https://www.kitobook.com/compare/book/42/05/10/" title="сравнение переводов, параллельные ссылки">10</a></sup> Shimo‘nning sheriklari Zabadiy o‘g‘illari Yoqub bilan Yuhanno ham hayratda edilar. Iso Shimo‘nga dedi: — Qo‘rqma, bundan buyon sen insonlarni ovlaysan.</div>
  <div id="11"><sup><a href="https://www.kitobook.com/compare/book/42/05/11/" title="сравнение переводов, параллельные ссылки">11</a></sup> Ular qayiqlarini qirg‘oqqa tortdilar va hamma narsalarini qoldirib, Isoga ergashdilar.</div>
  <div id="12"><sup><a href="https://www.kitobook.com/compare/book/42/05/12/" title="сравнение переводов, параллельные ссылки">12</a></sup> Iso bir shaharda bo‘lganda, teri kasalligiga chalingan bir odam kelib qoldi. U Isoni ko‘rib, yuz tuban yerga muk tushib, yolvordi: — Hazrat, bilaman, istasangiz, meni bu kasallikdan poklay olasiz.</div>
  <div id="13"><sup><a href="https://www.kitobook.com/compare/book/42/05/13/" title="сравнение переводов, параллельные ссылки">13</a></sup> Iso qo‘lini uzatdi va unga tekkizib: — Istayman, pok bo‘l! — dedi. Kasallik esa o‘sha zahoti ketdi.</div>
  <div id="14"><sup><a href="https://www.kitobook.com/compare/book/42/05/14/" title="сравнение переводов, параллельные ссылки">14</a></sup> Iso yuz bergan voqeani hech kimga aytmaslikni o‘sha odamga buyurdi. So‘ng dedi: — Borib o‘zingni ruhoniyga ko‘rsat. Poklanganingni hammaga isbot qilish uchun Muso amr qilgan qurbonliklarni keltir.</div>
  <div id="15"><sup><a href="https://www.kitobook.com/compare/book/42/05/15/" title="сравнение переводов, параллельные ссылки">15</a></sup> Ammo Iso to‘g‘risidagi gap–so‘zlar tobora yoyilib boraverdi. Tumonat xaloyiq Uni tinglash va dardlaridan forig‘ bo‘lish uchun Uning oldiga yig‘ilib kelar edi.</div>
  <div id="16"><sup><a href="https://www.kitobook.com/compare/book/42/05/16/" title="сравнение переводов, параллельные ссылки">16</a></sup> U esa ko‘pincha kimsasiz joylarga ketib, ibodat qilar edi.</div>
  <div id="17"><sup><a href="https://www.kitobook.com/compare/book/42/05/17/" title="сравнение переводов, параллельные ссылки">17</a></sup> Bir kuni Iso ta’lim berayotganda, Uning tinglovchilari orasida farziylar bilan Tavrot tafsirchilari ham o‘tirgan edilar. Ular Jalila va Yahudiyaning hamma qishloqlaridan, Quddusdan kelgan edilar. Isoda Egamizning xastalarga shifo berish qudrati bor edi.</div>
  <div id="18"><sup><a href="https://www.kitobook.com/compare/book/42/05/18/" title="сравнение переводов, параллельные ссылки">18</a></sup> Bir nechta kishi to‘shakda yotgan bir shol odamni ko‘tarib keldilar. Uni uyga — Isoning oldiga olib kirishga urindilar.</div>
  <div id="19"><sup><a href="https://www.kitobook.com/compare/book/42/05/19/" title="сравнение переводов, параллельные ссылки">19</a></sup> Lekin olomon ko‘pligidan buning ilojini topolmay, uyning tomiga chiqib, tomdan teshik ochdilar. So‘ng sholni o‘sha teshikdan to‘shagi bilan olomon o‘rtasiga — Isoning oldiga tushirdilar.</div>
  <div id="20"><sup><a href="https://www.kitobook.com/compare/book/42/05/20/" title="сравнение переводов, параллельные ссылки">20</a></sup> Iso ularning ishonchini ko‘rib, sholga dedi: — Birodarim, gunohlaring kechirildi.</div>
  <div id="21"><sup><a href="https://www.kitobook.com/compare/book/42/05/21/" title="сравнение переводов, параллельные ссылки">21</a></sup> Tafsirchilar bilan farziylar esa o‘zlaricha shunday mulohaza qila boshladilar: “Kufrlik qilayotgan bu Odam kim o‘zi? Xudodan boshqa hech kim gunohlarni kechira olmaydi–ku!”</div>
  <div id="22"><sup><a href="https://www.kitobook.com/compare/book/42/05/22/" title="сравнение переводов, параллельные ссылки">22</a></sup> Iso ularning mulohazalarini bilib, shunday savol berdi: — Nega bunday narsalarni o‘ylaysizlar?</div>
  <div id="23"><sup><a href="https://www.kitobook.com/compare/book/42/05/23/" title="сравнение переводов, параллельные ссылки">23</a></sup> Qaysi biri osonroq? Sholga: “Gunohlaring kechirildi!” deb aytishmi, yoki: “O‘rningdan turib yur!” deb aytishmi?</div>
  <div id="24"><sup><a href="https://www.kitobook.com/compare/book/42/05/24/" title="сравнение переводов, параллельные ссылки">24</a></sup> Inson O‘g‘liga yer yuzida gunohlarni kechirish hokimiyati berilgan. Hozir shuni bilib olasizlar. Iso shunday dedi–yu, sholga: — Senga aytaman: O‘rningdan tur! To‘shagingni olib, uyingga bor! — deb buyurdi.</div>
  <div id="25"><sup><a href="https://www.kitobook.com/compare/book/42/05/25/" title="сравнение переводов, параллельные ссылки">25</a></sup> Shol o‘sha zahoti hammaning ko‘zi oldida o‘rnidan turdi. Yotgan to‘shagini olib, Xudoni ulug‘lab, uyiga ketdi.</div>
  <div id="26"><sup><a href="https://www.kitobook.com/compare/book/42/05/26/" title="сравнение переводов, параллельные ссылки">26</a></sup> Hamma hayratga tushib, Xudoni ulug‘ladi. Ular qo‘rquv ichra: “Bugun aql bovar qilmaydigan hodisani ko‘rdik”, deb aytardilar.</div>
  <div id="27"><sup><a href="https://www.kitobook.com/compare/book/42/05/27/" title="сравнение переводов, параллельные ссылки">27</a></sup> Shundan so‘ng, Iso u yerdan chiqib, soliq yig‘adigan joyda o‘tirgan Levini ko‘rib qoldi. Iso unga: — Ortimdan yur! — dedi.</div>
  <div id="28"><sup><a href="https://www.kitobook.com/compare/book/42/05/28/" title="сравнение переводов, параллельные ссылки">28</a></sup> Levi o‘rnidan turdi, hamma narsasini qoldirib, Isoga ergashdi.</div>
  <div id="29"><sup><a href="https://www.kitobook.com/compare/book/42/05/29/" title="сравнение переводов, параллельные ссылки">29</a></sup> So‘ngra Levi o‘z uyida Isoning sharafiga katta ziyofat berdi. Mehmonlar orasida bir guruh soliqchilar va boshqa odamlar bor edi.</div>
  <div id="30"><sup><a href="https://www.kitobook.com/compare/book/42/05/30/" title="сравнение переводов, параллельные ссылки">30</a></sup> Farziylar va farziylarning mazhabidan bo‘lgan tafsirchilar norozi bo‘lib, Isoning shogirdlariga dedilar: — Nega sizlar soliqchilaru gunohkorlar bilan birga yeb–ichib o‘tiribsizlar?</div>
  <div id="31"><sup><a href="https://www.kitobook.com/compare/book/42/05/31/" title="сравнение переводов, параллельные ссылки">31</a></sup> Iso ularga shunday javob berdi: — Sog‘lar emas, xastalar tabibga muhtojdir.</div>
  <div id="32"><sup><a href="https://www.kitobook.com/compare/book/42/05/32/" title="сравнение переводов, параллельные ссылки">32</a></sup> Men solihlarni emas, gunohkorlarni tavbaga chaqirgani kelganman.</div>
  <div id="33"><sup><a href="https://www.kitobook.com/compare/book/42/05/33/" title="сравнение переводов, параллельные ссылки">33</a></sup> Ba’zi odamlar Isoga dedilar: — Mana, Yahyoning shogirdlari farziylarning shogirdlari kabi tez–tez ro‘za tutib, ibodat qilishadi. Sizning shogirdlaringiz esa yeb–ichib yuribdilar!</div>
  <div id="34"><sup><a href="https://www.kitobook.com/compare/book/42/05/34/" title="сравнение переводов, параллельные ссылки">34</a></sup> Iso ularga dedi: — Kuyov davrada bo‘lganda to‘yga kelgan mehmonlarni ro‘za tutishga majbur qilib bo‘lardimi?!</div>
  <div id="35"><sup><a href="https://www.kitobook.com/compare/book/42/05/35/" title="сравнение переводов, параллельные ссылки">35</a></sup> Biroq ular kuyovdan judo bo‘ladigan kunlar keladi, ana o‘shanda ro‘za tutadilar.</div>
  <div id="36"><sup><a href="https://www.kitobook.com/compare/book/42/05/36/" title="сравнение переводов, параллельные ссылки">36</a></sup> Iso ularga bir masalni ham aytib berdi: — Hech kim yangi kiyimdan yirtib olib, eski kiyimga yamoq solmaydi. Aks holda yangi kiyim ham yirtiladi, yangi kiyimdan olingan yamoq ham eski kiyimga to‘g‘ri kelmaydi.</div>
  <div id="37"><sup><a href="https://www.kitobook.com/compare/book/42/05/37/" title="сравнение переводов, параллельные ссылки">37</a></sup> Shuningdek, hech kim yangi sharobni eski meshga quymaydi. Chunki yangi sharob meshni yorib yuboradi, sharob to‘kiladi, mesh ham nobud bo‘ladi.</div>
  <div id="38"><sup><a href="https://www.kitobook.com/compare/book/42/05/38/" title="сравнение переводов, параллельные ссылки">38</a></sup> Aksincha, yangi sharobni yangi meshga quymoq darkor.</div>
  <div id="39"><sup><a href="https://www.kitobook.com/compare/book/42/05/39/" title="сравнение переводов, параллельные ссылки">39</a></sup> Eski sharobdan ichgan odam yangi sharobni istamaydi. “Eskisi yaxshi”, deb aytadi.</div>
</div>