<div itemprop="articleBody" class="text">
  <div id="1"><sup><a href="https://www.kitobook.com/compare/book/05/22/1/" title="сравнение переводов, параллельные ссылки">1</a></sup> Birodaringizning adashib qolgan molini yoki qo‘yini ko‘rib qolganingizda, o‘zingizni ko‘rmaganga olmang, uni albatta egasiga qaytarib olib boring.</div>
  <div id="2"><sup><a href="https://www.kitobook.com/compare/book/05/22/2/" title="сравнение переводов, параллельные ссылки">2</a></sup> Agar hayvonning egasi sizdan uzoqda yashasa yoki siz egasini tanimasangiz, uyingizga olib boring. Egasi kelib olib ketmaguncha unga qarab turing, keyin qaytarib bering.</div>
  <div id="3"><sup><a href="https://www.kitobook.com/compare/book/05/22/3/" title="сравнение переводов, параллельные ссылки">3</a></sup> Birodaringizning eshagiga ham, kiyimiga ham, siz topib olgan har qanday narsasiga shunday munosabatda bo‘ling. O‘zingizni ko‘rmaganga olmang.</div>
  <div id="4"><sup><a href="https://www.kitobook.com/compare/book/05/22/4/" title="сравнение переводов, параллельные ссылки">4</a></sup> Birodaringizning eshagi yoki ho‘kizi yo‘lda yotib qolganini ko‘rsangiz, o‘zingizni ko‘rmaganga olmang, ularni turg‘izishga yordam bering.</div>
  <div id="5"><sup><a href="https://www.kitobook.com/compare/book/05/22/5/" title="сравнение переводов, параллельные ссылки">5</a></sup> Ayol erkakning kiyimini kiymasin, erkak esa ayolning libosini kiymasin. Bunday ish qiladiganlarning hammasidan Egangiz Xudo jirkanadi.</div>
  <div id="6"><sup><a href="https://www.kitobook.com/compare/book/05/22/6/" title="сравнение переводов, параллельные ссылки">6</a></sup> Yo‘lda ketayotganingizda daraxtdagi yoki yerdagi qush iniga duch kelsangiz, qush tuxum bosgan yoki polaponlari bilan o‘tirgan bo‘lsa, onasini bolalari bilan olmang.</div>
  <div id="7"><sup><a href="https://www.kitobook.com/compare/book/05/22/7/" title="сравнение переводов, параллельные ссылки">7</a></sup> O‘zingizga faqat polaponlarini olishingiz mumkin, onasini esa qo‘yib yuboring. Shunda baxtiyor bo‘lib, umringiz uzoq bo‘ladi.</div>
  <div id="8"><sup><a href="https://www.kitobook.com/compare/book/05/22/8/" title="сравнение переводов, параллельные ссылки">8</a></sup> Yangi uy qursangiz, tomingiz atrofida to‘siq quring. Shunda birortasi tomingizdan yiqilib o‘lsa, oilangiz javobgar bo‘lmaydi.</div>
  <div id="9"><sup><a href="https://www.kitobook.com/compare/book/05/22/9/" title="сравнение переводов, параллельные ссылки">9</a></sup> Uzumzoringiz egatlariga boshqa turdagi urug‘ ekmang. Aks holda uzumzoringizdan va ekkan urug‘ingizdan olgan jamiki hosilni Egamizga bag‘ishlashingizga to‘g‘ri keladi.</div>
  <div id="10"><sup><a href="https://www.kitobook.com/compare/book/05/22/10/" title="сравнение переводов, параллельные ссылки">10</a></sup> Ho‘kiz bilan eshakni birga qo‘shga qo‘shmang.</div>
  <div id="11"><sup><a href="https://www.kitobook.com/compare/book/05/22/11/" title="сравнение переводов, параллельные ссылки">11</a></sup> Ustingizga jun va zig‘irpoyadan aralashtirib to‘qilgan kiyimni kiymang.</div>
  <div id="12"><sup><a href="https://www.kitobook.com/compare/book/05/22/12/" title="сравнение переводов, параллельные ссылки">12</a></sup> To‘ningizning etagiga popuk qilib osib yuring.</div>
  <div id="13"><sup><a href="https://www.kitobook.com/compare/book/05/22/13/" title="сравнение переводов, параллельные ссылки">13</a></sup> Birortasi uylanib, qiz bilan yotgandan so‘ng uni yoqtirmay qolsa,</div>
  <div id="14"><sup><a href="https://www.kitobook.com/compare/book/05/22/14/" title="сравнение переводов, параллельные ссылки">14</a></sup> qizni yomon otliq qilib, men bu qizga uylandim, u esa qiz chiqmadi, deb bahona qilsa,</div>
  <div id="15"><sup><a href="https://www.kitobook.com/compare/book/05/22/15/" title="сравнение переводов, параллельные ссылки">15</a></sup> qizning ota–onasi qizlik belgilarini oqsoqollarga ko‘rsatish uchun, shahar darvozasiga olib borsin.</div>
  <div id="16"><sup><a href="https://www.kitobook.com/compare/book/05/22/16/" title="сравнение переводов, параллельные ссылки">16</a></sup> Qizning otasi oqsoqollarga shunday aytsin: “Qizimni mana bu kishiga uzatgan edim. Endi u qizimni yoqtirmay qolibdi.</div>
  <div id="17"><sup><a href="https://www.kitobook.com/compare/book/05/22/17/" title="сравнение переводов, параллельные ссылки">17</a></sup> Qizingiz qiz chiqmadi, deb bahona qilyapti. Mana qizimning qizlik belgilari”, deb shahar oqsoqollari oldiga o‘sha matoni yoysin.</div>
  <div id="18"><sup><a href="https://www.kitobook.com/compare/book/05/22/18/" title="сравнение переводов, параллельные ссылки">18</a></sup> Shahar oqsoqollari o‘sha kishini olib kelib, jazolasin.</div>
  <div id="19"><sup><a href="https://www.kitobook.com/compare/book/05/22/19/" title="сравнение переводов, параллельные ссылки">19</a></sup> Oqsoqollar unga yuz bo‘lak kumush jarima solsinlar. U Isroil xalqining bokira qizini yomon otliqqa chiqargani uchun, kumushni qizning otasiga bersinlar. Qiz u odamning xotini bo‘lib qolaversin, u odam qizdan umri bo‘yi ajralishi mumkin emas.</div>
  <div id="20"><sup><a href="https://www.kitobook.com/compare/book/05/22/20/" title="сравнение переводов, параллельные ссылки">20</a></sup> Lekin u odamning aytganlari to‘g‘ri bo‘lib, qiz bokira bo‘lmasa,</div>
  <div id="21"><sup><a href="https://www.kitobook.com/compare/book/05/22/21/" title="сравнение переводов, параллельные ссылки">21</a></sup> qizni otasining eshigi oldiga olib kelishsin. Shahar erkaklari u qizni toshbo‘ron qilib o‘ldirsin. U otasining uyida yashagan paytda fohishalik qilib, Isroil xalqi orasida sharmandalarcha ish qildi. Shu tariqa orangizdan yomonlikni yo‘q qiling.</div>
  <div id="22"><sup><a href="https://www.kitobook.com/compare/book/05/22/22/" title="сравнение переводов, параллельные ссылки">22</a></sup> Agar biror erkak oilali xotin bilan yotsa va bu ma’lum bo‘lib qolsa, ikkovi — xotin ham, xotin bilan yotgan erkak ham o‘ldirilsin. Shu tariqa Isroildan yomonlikni yo‘q qiling.</div>
  <div id="23"><sup><a href="https://www.kitobook.com/compare/book/05/22/23/" title="сравнение переводов, параллельные ссылки">23</a></sup> Agar biron qiz unashtirilgan bo‘lsa–yu, shaharda birortasi o‘sha qizni uchratib qolib, u bilan yotsa,</div>
  <div id="24"><sup><a href="https://www.kitobook.com/compare/book/05/22/24/" title="сравнение переводов, параллельные ссылки">24</a></sup> ikkovini ham o‘sha shaharning darvozasi oldiga olib kelishsin. Qiz shaharda bo‘la turib, baqirmagani uchun jazolansin. Erkak esa birovning xotinini sharmanda qilgani uchun jazolansin. Ikkovini ham toshbo‘ron qilib o‘ldiring. Shu tariqa orangizdan yomonlikni yo‘q qiling.</div>
  <div id="25"><sup><a href="https://www.kitobook.com/compare/book/05/22/25/" title="сравнение переводов, параллельные ссылки">25</a></sup> Agar birorta erkak unashtirilgan qizni dalada uchratib qolib, uni ushlab zo‘rlasa, o‘sha qiz bilan yotgan erkaknigina o‘ldirish kerak.</div>
  <div id="26"><sup><a href="https://www.kitobook.com/compare/book/05/22/26/" title="сравнение переводов, параллельные ссылки">26</a></sup> Qizga hech narsa qilmanglar. U qizning o‘limga loyiq aybi yo‘q, bu xuddi birorta odam boshqasiga hujum qilib o‘ldirgani kabidir.</div>
  <div id="27"><sup><a href="https://www.kitobook.com/compare/book/05/22/27/" title="сравнение переводов, параллельные ссылки">27</a></sup> Chunki o‘sha erkak qizni dalada ushlab olgan, qiz yordam so‘rab baqirgan bo‘lishi mumkin. Ammo uni qutqaradigan hech kim bo‘lmagan.</div>
  <div id="28"><sup><a href="https://www.kitobook.com/compare/book/05/22/28/" title="сравнение переводов, параллельные ссылки">28</a></sup> Agar birortasi unashtirilmagan qizni uchratib qolsa, qizni ushlab, u bilan yotsa, ammo ikkovini ushlab olishsa,</div>
  <div id="29"><sup><a href="https://www.kitobook.com/compare/book/05/22/29/" title="сравнение переводов, параллельные ссылки">29</a></sup> o‘sha qiz bilan yotgan kishi qizning otasiga ellik bo‘lak kumush berishi kerak. Qiz esa uning xotini bo‘lsin. O‘sha odam qizni sharmanda qilgani uchun, umri bo‘yi u qizdan ajralishi mumkin emas.</div>
  <div id="30"><sup><a href="https://www.kitobook.com/compare/book/05/22/30/" title="сравнение переводов, параллельные ссылки">30</a></sup> Hech kim otasining xotiniga uylanmasin, bunday qilib otasini sharmanda qilmasin.</div>
</div>