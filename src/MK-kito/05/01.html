<div itemprop="articleBody" class="text">
  <div id="1"><sup><a href="https://www.kitobook.com/compare/book/05/01/1/" title="сравнение переводов, параллельные ссылки">1</a></sup> Mazkur kitobda Musoning Isroil xalqiga aytgan nutqi bayon qilingan. U bu nutqini Iordan daryosining sharq tomonidagi cho‘lda aytgan edi. Bu cho‘l Suf degan joyning qarshisida joylashgan bo‘lib, uning bir tomonida Poron shahri, qarama– qarshi tomonida Tofal, Lobon, Xazero‘t va Dizaxab shaharlari bor edi.</div>
  <div id="2"><sup><a href="https://www.kitobook.com/compare/book/05/01/2/" title="сравнение переводов, параллельные ссылки">2</a></sup> (Sinay tog‘idan Kadesh–Barnagacha Seir tog‘lari bo‘ylab o‘n bir kunlik yo‘ldir.)</div>
  <div id="3"><sup><a href="https://www.kitobook.com/compare/book/05/01/3/" title="сравнение переводов, параллельные ссылки">3</a></sup> Isroil xalqi Misrdan chiqqandan keyin, qirqinchi yilning o‘n birinchi oyi birinchi kunida Muso ularga Egamizning amr etgan so‘zlarini aytdi.</div>
  <div id="4"><sup><a href="https://www.kitobook.com/compare/book/05/01/4/" title="сравнение переводов, параллельные ссылки">4</a></sup> Bundan oldin u Xashbonda hukmronlik qilgan Amor xalqining shohi Sixo‘nni hamda Ashtaro‘t va Edrey shaharlarida hukmronlik qilgan Bashan shohi O‘gni mag‘lub qilgan edi.</div>
  <div id="5"><sup><a href="https://www.kitobook.com/compare/book/05/01/5/" title="сравнение переводов, параллельные ссылки">5</a></sup> Iordanning sharqiy tomonida, Mo‘ab yurtida Muso bu qonunlarni Isroil xalqiga quyidagicha tushuntira boshladi:</div>
  <div id="6"><sup><a href="https://www.kitobook.com/compare/book/05/01/6/" title="сравнение переводов, параллельные ссылки">6</a></sup> Egamiz Xudo Sinay tog‘ida bizga shunday dedi: “Bu tog‘da ancha vaqt turib qoldingizlar.</div>
  <div id="7"><sup><a href="https://www.kitobook.com/compare/book/05/01/7/" title="сравнение переводов, параллельные ссылки">7</a></sup> Endi yo‘lga tushinglar, Amor xalqining qirlariga va ularga qo‘shni bo‘lgan Kan’on xalqining yurtiga boringlar. Bu o‘lkaga Iordan vodiysi, qirlar, g‘arbdagi qirlar etaklari, Nagav cho‘li, O‘rta yer dengizining qirg‘og‘i, Lubnon va buyuk Furot daryosigacha bo‘lgan yerlar kiradi.</div>
  <div id="8"><sup><a href="https://www.kitobook.com/compare/book/05/01/8/" title="сравнение переводов, параллельные ссылки">8</a></sup> Mana shu yerlarni sizlarga beryapman. Boringlar, o‘sha yurtni mulk qilib olinglar. Men, Egangiz, bu yerlarni ota–bobolaringiz Ibrohim, Is’hoq va Yoqubga hamda ularning avlodlariga beraman, deb ont ichganman.”</div>
  <div id="9"><sup><a href="https://www.kitobook.com/compare/book/05/01/9/" title="сравнение переводов, параллельные ссылки">9</a></sup> Biz Sinay tog‘ida turgan paytimizda men sizlarga shunday degan edim: “Bir o‘zim og‘irligingizni ko‘tara olmayman.</div>
  <div id="10"><sup><a href="https://www.kitobook.com/compare/book/05/01/10/" title="сравнение переводов, параллельные ссылки">10</a></sup> Egangiz Xudo sizlarni ko‘paytirdi. Mana, bugun sizlar osmondagi yulduzlarday son–sanoqsiz bo‘ldingiz.</div>
  <div id="11"><sup><a href="https://www.kitobook.com/compare/book/05/01/11/" title="сравнение переводов, параллельные ссылки">11</a></sup> Ota– bobolaringizning Xudosi — Egamiz O‘z va’dasiga muvofiq sizlarni yana ming karra ko‘paytirsin, sizlarga baraka bersin.</div>
  <div id="12"><sup><a href="https://www.kitobook.com/compare/book/05/01/12/" title="сравнение переводов, параллельные ссылки">12</a></sup> Bir o‘zim sizning og‘irligingizni, muammolaru janjallaringizni ko‘tara olarmidim?!</div>
  <div id="13"><sup><a href="https://www.kitobook.com/compare/book/05/01/13/" title="сравнение переводов, параллельные ссылки">13</a></sup> Endi har bir qabilangizdan dono, aql–idrokli va obro‘li kishilarni tanlab olinglar. Men o‘sha odamlarni sizlarga yo‘lboshchilar qilaman.”</div>
  <div id="14"><sup><a href="https://www.kitobook.com/compare/book/05/01/14/" title="сравнение переводов, параллельные ссылки">14</a></sup> Sizlar menga: “Rejangiz yaxshi”, deb javob berdingizlar.</div>
  <div id="15"><sup><a href="https://www.kitobook.com/compare/book/05/01/15/" title="сравнение переводов, параллельные ссылки">15</a></sup> Shunda men dono va obro‘li qabila yo‘lboshchilaringizni ustingizdan nazoratchi qilib tayinladim. Ularga mingboshi, yuzboshi, ellikboshi, o‘nboshi va turli nazoratchilar vazifalarini bo‘lib berdim.</div>
  <div id="16"><sup><a href="https://www.kitobook.com/compare/book/05/01/16/" title="сравнение переводов, параллельные ссылки">16</a></sup> O‘sha vaqtda hakamlaringizga shunday deb buyurgan edim: “Birodarlaringiz orasidagi muammolarga yaxshilab quloq soling. Hukmingiz to‘g‘ri bo‘lsin, Isroil xalqi orasidagi muammolarni hamda qondoshingiz bilan musofir orasidagi muammolarni to‘g‘ri hukm qiling.</div>
  <div id="17"><sup><a href="https://www.kitobook.com/compare/book/05/01/17/" title="сравнение переводов, параллельные ссылки">17</a></sup> Hukmda tarafkashlik qilmang. Kattaga ham, kichikka ham birday quloq soling. Odamlardan qo‘rqmang, chunki hukm Xudonikidir. O‘zingiz yecha olmagan masalalarni menga olib keling, ularni o‘zim yechaman.”</div>
  <div id="18"><sup><a href="https://www.kitobook.com/compare/book/05/01/18/" title="сравнение переводов, параллельные ссылки">18</a></sup> Qilishingiz lozim bo‘lgan hammasini o‘shanda sizlarga aytdim.</div>
  <div id="19"><sup><a href="https://www.kitobook.com/compare/book/05/01/19/" title="сравнение переводов, параллельные ссылки">19</a></sup> Keyin Egamiz Xudo buyurganiday biz Sinay tog‘idan ketdik. O‘zlaringiz ko‘rgan keng va vahimali sahro orqali Amor xalqining qirlariga boradigan yo‘ldan yurib, Kadesh–Barnaga bordik.</div>
  <div id="20"><sup><a href="https://www.kitobook.com/compare/book/05/01/20/" title="сравнение переводов, параллельные ссылки">20</a></sup> Shundan keyin men sizlarga aytdim: “Mana, Egamiz Xudo bizga berayotgan Amor xalqining qirlariga yetib keldik.</div>
  <div id="21"><sup><a href="https://www.kitobook.com/compare/book/05/01/21/" title="сравнение переводов, параллельные ссылки">21</a></sup> Qaranglar, mana shu yerlarning hammasini Egamiz Xudo sizlarga berdi. Qani, endi boringlar, ota–bobolaringizning Xudosi — Egamizning va’dasiga muvofiq o‘sha yerni qo‘lga kiritinglar. Qo‘rqmanglar, vahimaga tushmanglar.”</div>
  <div id="22"><sup><a href="https://www.kitobook.com/compare/book/05/01/22/" title="сравнение переводов, параллельные ссылки">22</a></sup> Sizlar hammangiz oldimga kelib aytdingizlar: “Bormasimizdan oldin odamlar yuboraylik. Ular o‘sha yurtni tekshirsin. Biz boradigan yo‘l va bosib oladigan shaharlar haqida xabar olib kelishsin.”</div>
  <div id="23"><sup><a href="https://www.kitobook.com/compare/book/05/01/23/" title="сравнение переводов, параллельные ссылки">23</a></sup> Rejangiz menga ma’qul bo‘ldi. Orangizdan o‘n ikki kishini, har bir qabiladan bittadan odamni tanlab oldim.</div>
  <div id="24"><sup><a href="https://www.kitobook.com/compare/book/05/01/24/" title="сравнение переводов, параллельные ссылки">24</a></sup> Ular qirlarga chiqdilar, Eshko‘l vodiysigacha yetib borib, o‘sha yurtni tekshirdilar.</div>
  <div id="25"><sup><a href="https://www.kitobook.com/compare/book/05/01/25/" title="сравнение переводов, параллельные ссылки">25</a></sup> U yurtning mevalaridan bizga olib keldilar. “Egamiz Xudo bizga bergan yurt yaxshi ekan”, deb aytdilar.</div>
  <div id="26"><sup><a href="https://www.kitobook.com/compare/book/05/01/26/" title="сравнение переводов, параллельные ссылки">26</a></sup> Lekin sizlar bu yurtga borishdan bosh tortdingizlar, Egangiz Xudoning amriga qarshi chiqdingizlar.</div>
  <div id="27"><sup><a href="https://www.kitobook.com/compare/book/05/01/27/" title="сравнение переводов, параллельные ссылки">27</a></sup> Chodirlaringizda ming‘irlab shunday dedingiz: “Egamiz bizni yomon ko‘radi. U bizni Amor xalqining qo‘liga berib, o‘ldirish uchun Misrdan olib chiqdi.</div>
  <div id="28"><sup><a href="https://www.kitobook.com/compare/book/05/01/28/" title="сравнение переводов, параллельные ссылки">28</a></sup> Qayerga ketyapmiz o‘zi?! Birodarlarimiz yuragimizni yorib bo‘ldi–ku! U yerdagi odamlar bizdan kuchliroq, bo‘ylari ham balandroq ekanini aytishdi. Ularning ulkan shaharlari osmon o‘par devorlar bilan o‘ralgan ekan! U yerda hatto Inoq avlodini ham ko‘rishgan ekan.”</div>
  <div id="29"><sup><a href="https://www.kitobook.com/compare/book/05/01/29/" title="сравнение переводов, параллельные ссылки">29</a></sup> Shunda men sizlarga dedim: “Vahimaga tushmanglar, ulardan qo‘rqmanglar.</div>
  <div id="30"><sup><a href="https://www.kitobook.com/compare/book/05/01/30/" title="сравнение переводов, параллельные ссылки">30</a></sup> Egangiz Xudoning O‘zi oldingizda yuradi. Ko‘zingiz oldida Misrda jang qilganday, sizlar uchun jang qiladi.</div>
  <div id="31"><sup><a href="https://www.kitobook.com/compare/book/05/01/31/" title="сравнение переводов, параллельные ссылки">31</a></sup> Egangiz Xudo sizlarga sahroda g‘amxo‘rlik qilganini o‘zingiz ko‘rdingiz. U sizlarni shu yergacha, xuddi ota o‘g‘lini opichlaganday, butun yo‘l bo‘yi ko‘tarib keldi.</div>
  <div id="32"><sup><a href="https://www.kitobook.com/compare/book/05/01/32/" title="сравнение переводов, параллельные ссылки">32</a></sup> Shunda ham sizlar Egangiz Xudoga ishonmayapsiz.</div>
  <div id="33"><sup><a href="https://www.kitobook.com/compare/book/05/01/33/" title="сравнение переводов, параллельные ссылки">33</a></sup> U esa qarorgoh qurishingiz uchun joy qidirib, oldingizda yurardi. Yuradigan yo‘lingizni ko‘rsatib, kechasi ustun shaklidagi alanga ichida, kunduzi esa ustun shaklidagi bulut ichida borardi.”</div>
  <div id="34"><sup><a href="https://www.kitobook.com/compare/book/05/01/34/" title="сравнение переводов, параллельные ссылки">34</a></sup> Egamiz noliganingizni eshitib, g‘azablandi. U ont ichib dedi:</div>
  <div id="35"><sup><a href="https://www.kitobook.com/compare/book/05/01/35/" title="сравнение переводов, параллельные ссылки">35</a></sup> “Men ota–bobolaringizga va’da qilgan hosildor yurtga bu qabih naslining birontasi ham kirmaydi.</div>
  <div id="36"><sup><a href="https://www.kitobook.com/compare/book/05/01/36/" title="сравнение переводов, параллельные ссылки">36</a></sup> O‘sha yurtni faqat Yafunax o‘g‘li Xolib ko‘radi. U Menga sodiq qoldi. Shuning uchun unga va uning avlodiga o‘zi qadam qo‘ygan yerni beraman.”</div>
  <div id="37"><sup><a href="https://www.kitobook.com/compare/book/05/01/37/" title="сравнение переводов, параллельные ссылки">37</a></sup> Sizlarni deb Egamiz mendan g‘azablanib aytdi: “Sen ham u yerga kirmaysan.</div>
  <div id="38"><sup><a href="https://www.kitobook.com/compare/book/05/01/38/" title="сравнение переводов, параллельные ссылки">38</a></sup> U yurtga yordamching Nun o‘g‘li Yoshua kiradi. Unga dalda ber. Yurtni xalqqa mulk qilib, olib beradigan o‘shadir.</div>
  <div id="39"><sup><a href="https://www.kitobook.com/compare/book/05/01/39/" title="сравнение переводов, параллельные ссылки">39</a></sup> O‘shanda sizlar, bolalarimiz dushmanlarga o‘lja bo‘ladi, deb aytgan edingizlar. Bolalaringiz hanuz yaxshi bilan yomonning farqiga bormaydi, ammo yurtga kiradigan o‘shalardir. Men u yurtni bolalaringizga beraman. Ha, ular o‘sha yurtni egallab oladilar.</div>
  <div id="40"><sup><a href="https://www.kitobook.com/compare/book/05/01/40/" title="сравнение переводов, параллельные ссылки">40</a></sup> Sizlar esa sahroga qaytinglar! Qizil dengizga boradigan yo‘ldan ketinglar.”</div>
  <div id="41"><sup><a href="https://www.kitobook.com/compare/book/05/01/41/" title="сравнение переводов, параллельные ссылки">41</a></sup> Egamizning bu gaplaridan keyin, sizlar menga shunday dedingizlar: “Egamizning oldida gunoh qildik. Endi borib, Egamiz Xudo bizga amr qilganidek, jang qilamiz.” Sizlar, o‘sha qirlarni qo‘lga kiritish oson bo‘ladi, deb o‘ylab, jang qurollaringizni oldingiz.</div>
  <div id="42"><sup><a href="https://www.kitobook.com/compare/book/05/01/42/" title="сравнение переводов, параллельные ссылки">42</a></sup> Lekin Egamiz menga shunday dedi: “Ularga ayt, tepaga chiqishmasin. Jang qilib yurishmasin. Axir, Men ular bilan bo‘lmayman. Aks holda, dushmanlari ularni mag‘lub qiladi.”</div>
  <div id="43"><sup><a href="https://www.kitobook.com/compare/book/05/01/43/" title="сравнение переводов, параллельные ссылки">43</a></sup> Sizlarga shunday desam ham, menga quloq solmadingizlar. Egamizning amriga qarshi chiqib, o‘zboshimchalik bilan qirlarga chiqdingizlar.</div>
  <div id="44"><sup><a href="https://www.kitobook.com/compare/book/05/01/44/" title="сравнение переводов, параллельные ссылки">44</a></sup> O‘sha qirlarda yashaydigan Amor xalqi qarshilik ko‘rsatib, sizlarni arilar kabi quvdilar. Sizlarni Seirda tor– mor qildilar. Xo‘rmaxgacha ta’qib qilib, qirib tashladilar.</div>
  <div id="45"><sup><a href="https://www.kitobook.com/compare/book/05/01/45/" title="сравнение переводов, параллельные ссылки">45</a></sup> Omon qolganingiz qaytib kelib, Egamizga faryod qildingizlar. Lekin Egamiz na nolangizga quloq soldi, na sizlarga e’tibor berdi.</div>
  <div id="46"><sup><a href="https://www.kitobook.com/compare/book/05/01/46/" title="сравнение переводов, параллельные ссылки">46</a></sup> Shunday qilib, Kadesh–Barnada ancha turdingiz, birmuncha vaqt u yerda qolib ketdingiz.</div>
</div>