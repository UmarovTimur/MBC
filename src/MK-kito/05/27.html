<div itemprop="articleBody" class="text">
  <div id="1"><sup><a href="https://www.kitobook.com/compare/book/05/27/1/" title="сравнение переводов, параллельные ссылки">1</a></sup> Muso va Isroil oqsoqollari xalqqa shunday buyruq berishdi: — Bugun men sizlarga berayotgan barcha amrlarga rioya qilinglar.</div>
  <div id="2"><sup><a href="https://www.kitobook.com/compare/book/05/27/2/" title="сравнение переводов, параллельные ссылки">2</a></sup> Ko‘p o‘tmay sizlar Egangiz Xudo beradigan yurtga kirasizlar.</div>
  <div id="3"><sup><a href="https://www.kitobook.com/compare/book/05/27/3/" title="сравнение переводов, параллельные ссылки">3</a></sup> Sut va asal oqib yotgan bu yurtni ota–bobolaringizning Xudosi sizlarga va’da qilgan. Sizlar Iordan daryosidan kechib o‘tganingizdan keyin, Ebal tog‘iga boringlar.</div>
  <div id="4"><sup><a href="https://www.kitobook.com/compare/book/05/27/4/" title="сравнение переводов, параллельные ссылки">4</a></sup> O‘sha yerga katta toshlarni o‘rnashtiringlar. Ularni suvab, bu qonunlarning nusxasini yozinglar.</div>
  <div id="5"><sup><a href="https://www.kitobook.com/compare/book/05/27/5/" title="сравнение переводов, параллельные ссылки">5</a></sup> O‘sha yerda Egangiz Xudoga atab, tosh qurbongoh quringlar. Qurbongohga temir asbob tekkizmanglar.</div>
  <div id="6"><sup><a href="https://www.kitobook.com/compare/book/05/27/6/" title="сравнение переводов, параллельные ссылки">6</a></sup> Egangiz Xudoning bu qurbongohini yo‘nilmagan toshlardan quringlar. Qurbongoh ustida Egangiz Xudoga kuydiriladigan qurbonliklar keltiringlar.</div>
  <div id="7"><sup><a href="https://www.kitobook.com/compare/book/05/27/7/" title="сравнение переводов, параллельные ссылки">7</a></sup> Tinchlik qurbonliklarini ham shu yerda keltirib, tanovul qilinglar. Egangiz Xudo oldida xursandchilik qilinglar.</div>
  <div id="8"><sup><a href="https://www.kitobook.com/compare/book/05/27/8/" title="сравнение переводов, параллельные ссылки">8</a></sup> O‘rnatadigan toshlarga bu qonunning hamma so‘zlarini yozishni unutmanglar. Ularni o‘qish oson bo‘lsin.</div>
  <div id="9"><sup><a href="https://www.kitobook.com/compare/book/05/27/9/" title="сравнение переводов, параллельные ссылки">9</a></sup> Shundan keyin Muso bilan leviruhoniylari butun Isroil xalqiga aytdilar: — Tinchlaning, quloq soling, ey Isroil xalqi! Bugun sizlar Egangiz Xudoning xalqi bo‘ldingiz.</div>
  <div id="10"><sup><a href="https://www.kitobook.com/compare/book/05/27/10/" title="сравнение переводов, параллельные ссылки">10</a></sup> Egangiz Xudoga quloq solinglar. Bugun men sizlarga berayotgan Uning amrlariga va farmonlariga rioya qilinglar.</div>
  <div id="11"><sup><a href="https://www.kitobook.com/compare/book/05/27/11/" title="сравнение переводов, параллельные ссылки">11</a></sup> O‘sha kuni Muso xalqqa quyidagi buyruq berdi:</div>
  <div id="12"><sup><a href="https://www.kitobook.com/compare/book/05/27/12/" title="сравнение переводов, параллельные ссылки">12</a></sup> Iordandan o‘tganlaringizdan keyin, xalqni duo qilish uchun quyidagi qabilalar Garizim tog‘ida tursinlar: Shimo‘n, Levi, Yahudo, Issaxor, Yusuf, Benyamin.</div>
  <div id="13"><sup><a href="https://www.kitobook.com/compare/book/05/27/13/" title="сравнение переводов, параллельные ссылки">13</a></sup> La’natlar o‘qish uchun esa quyidagi qabilalar Ebal tog‘ida tursin: Ruben, Gad, Osher, Zabulun, Dan, Naftali.</div>
  <div id="14"><sup><a href="https://www.kitobook.com/compare/book/05/27/14/" title="сравнение переводов, параллельные ссылки">14</a></sup> Levilar jamiki Isroil xalqiga baland ovoz bilan shunday desin:</div>
  <div id="15"><sup><a href="https://www.kitobook.com/compare/book/05/27/15/" title="сравнение переводов, параллельные ссылки">15</a></sup> “O‘yma yoki quyma but yasagan, uni yashirincha o‘rnatgan har qanday odam la’nati bo‘lsin. Hunarmandlar qilgan bu butlardan Egamiz jirkanadi.” Butun xalq: “Omin”, deb aytsin.</div>
  <div id="16"><sup><a href="https://www.kitobook.com/compare/book/05/27/16/" title="сравнение переводов, параллельные ссылки">16</a></sup> “Otasini yoki onasini hurmat qilmagan la’nati bo‘lsin.” Butun xalq: “Omin”, deb aytsin.</div>
  <div id="17"><sup><a href="https://www.kitobook.com/compare/book/05/27/17/" title="сравнение переводов, параллельные ссылки">17</a></sup> “O‘z qo‘shnisining chegarasini surgan la’nati bo‘lsin.” Butun xalq: “Omin”, deb aytsin.</div>
  <div id="18"><sup><a href="https://www.kitobook.com/compare/book/05/27/18/" title="сравнение переводов, параллельные ссылки">18</a></sup> “Ko‘r odamni yo‘ldan adashtirgan la’nati bo‘lsin.” Butun xalq: “Omin”, deb aytsin.</div>
  <div id="19"><sup><a href="https://www.kitobook.com/compare/book/05/27/19/" title="сравнение переводов, параллельные ссылки">19</a></sup> “Musofir, yetim va bevalarga nohaqlik qilgan la’nati bo‘lsin.” Butun xalq: “Omin”, deb aytsin.</div>
  <div id="20"><sup><a href="https://www.kitobook.com/compare/book/05/27/20/" title="сравнение переводов, параллельные ссылки">20</a></sup> “Otasini sharmanda qilib, uning xotini bilan yotgan la’nati bo‘lsin.” Butun xalq: “Omin”, deb aytsin.</div>
  <div id="21"><sup><a href="https://www.kitobook.com/compare/book/05/27/21/" title="сравнение переводов, параллельные ссылки">21</a></sup> “Birorta hayvon bilan jinsiy aloqa qilgan la’nati bo‘lsin.” Butun xalq: “Omin”, deb aytsin.</div>
  <div id="22"><sup><a href="https://www.kitobook.com/compare/book/05/27/22/" title="сравнение переводов, параллельные ссылки">22</a></sup> “Otasining yoki onasining qizi bilan yotgan, o‘z opasi yoki singlisi bilan yotgan la’nati bo‘lsin.” Butun xalq: “Omin”, deb aytsin.</div>
  <div id="23"><sup><a href="https://www.kitobook.com/compare/book/05/27/23/" title="сравнение переводов, параллельные ссылки">23</a></sup> “Qaynanasi bilan yotgan la’nati bo‘lsin.” Butun xalq: “Omin”, deb aytsin.</div>
  <div id="24"><sup><a href="https://www.kitobook.com/compare/book/05/27/24/" title="сравнение переводов, параллельные ссылки">24</a></sup> “Odamni yashirincha o‘ldirgan la’nati bo‘lsin.” Butun xalq: “Omin”, deb aytsin.</div>
  <div id="25"><sup><a href="https://www.kitobook.com/compare/book/05/27/25/" title="сравнение переводов, параллельные ссылки">25</a></sup> “Begunohni o‘ldirmoq uchun pora olgan la’nati bo‘lsin.” Butun xalq: “Omin”, deb aytsin.</div>
  <div id="26"><sup><a href="https://www.kitobook.com/compare/book/05/27/26/" title="сравнение переводов, параллельные ссылки">26</a></sup> “Mana shu qonunga rioya qilmagan va uni bajarmagan la’nati bo‘lsin.” Butun xalq: “Omin”, deb aytsin.</div>
</div>