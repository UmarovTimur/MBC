<div itemprop="articleBody" class="text">
  <div id="1"><sup><a href="https://www.kitobook.com/compare/book/05/28/1/" title="сравнение переводов, параллельные ссылки">1</a></sup> Agar Egangiz Xudoga itoat etib, men bugun aytayotgan Uning barcha amrlarini bitta qoldirmay bajarsangiz, U sizlarni yer yuzidagi hamma xalqlardan ustun qiladi.</div>
  <div id="2"><sup><a href="https://www.kitobook.com/compare/book/05/28/2/" title="сравнение переводов, параллельные ссылки">2</a></sup> Egangiz Xudoga itoat etsangiz, U sizlarga baraka beradi, baraka sizdan arimaydi.</div>
  <div id="3"><sup><a href="https://www.kitobook.com/compare/book/05/28/3/" title="сравнение переводов, параллельные ссылки">3</a></sup> Egangiz sizga shaharda ham, dalada ham baraka beradi.</div>
  <div id="4"><sup><a href="https://www.kitobook.com/compare/book/05/28/4/" title="сравнение переводов, параллельные ссылки">4</a></sup> Uvali–juvali bo‘lasizlar, yeringiz hosildor, mol–qo‘yingiz barakali bo‘ladi, sigirlaringiz bolalaydi, qo‘ylaringiz qo‘zilaydi.</div>
  <div id="5"><sup><a href="https://www.kitobook.com/compare/book/05/28/5/" title="сравнение переводов, параллельные ссылки">5</a></sup> Suprangiz va bug‘doy solingan savatlaringiz barakali bo‘ladi.</div>
  <div id="6"><sup><a href="https://www.kitobook.com/compare/book/05/28/6/" title="сравнение переводов, параллельные ссылки">6</a></sup> Uyda bo‘lganingizda ham, yo‘lga chiqqaningizda ham Egamiz sizga baraka beradi.</div>
  <div id="7"><sup><a href="https://www.kitobook.com/compare/book/05/28/7/" title="сравнение переводов, параллельные ссылки">7</a></sup> Sizlarga hujum qilgan dushmanlaringizni mag‘lub qiladi. Ular sizlarga bir tomondan hujum qilib keladi, ammo yetti tomonga tumtaraqay qochadi.</div>
  <div id="8"><sup><a href="https://www.kitobook.com/compare/book/05/28/8/" title="сравнение переводов, параллельные ссылки">8</a></sup> Qilgan har bir ishingizni Egangiz Xudo barakali qiladi, omborlaringizni to‘ldiradi. U sizlarga berayotgan yurtda baraka beradi.</div>
  <div id="9"><sup><a href="https://www.kitobook.com/compare/book/05/28/9/" title="сравнение переводов, параллельные ссылки">9</a></sup> Egangiz Xudoning amrlariga itoat etsangiz, Uning yo‘lidan yursangiz, Egamiz sizlarga qasam ichib va’da berganiday, sizlarni O‘zining muqaddas xalqi qiladi.</div>
  <div id="10"><sup><a href="https://www.kitobook.com/compare/book/05/28/10/" title="сравнение переводов, параллельные ссылки">10</a></sup> Egamizga tegishli ekaningizni ko‘rib, yer yuzidagi barcha xalqlar sizlardan qo‘rqadigan bo‘ladi.</div>
  <div id="11"><sup><a href="https://www.kitobook.com/compare/book/05/28/11/" title="сравнение переводов, параллельные ссылки">11</a></sup> Egamiz ota– bobolaringizga qasam ichib, sizlarga beraman, deb va’da qilgan yurtda farovonlik ato qiladi. Uvali– juvali bo‘lasizlar, molingiz ko‘payadi, dalangizning hosili barakali bo‘ladi.</div>
  <div id="12"><sup><a href="https://www.kitobook.com/compare/book/05/28/12/" title="сравнение переводов, параллельные ссылки">12</a></sup> Egamiz O‘zining osmondagi boy xazinasini ochib, vaqtida yeringizga yomg‘ir yog‘diradi, qiladigan har bir ishingizga baraka beradi. Ko‘p xalqlarga qarz berasiz–u, o‘zingiz qarz olmaysiz.</div>
  <div id="13"><sup><a href="https://www.kitobook.com/compare/book/05/28/13/" title="сравнение переводов, параллельные ссылки">13</a></sup> Bugun Egangiz Xudoning men sizlarga aytayotgan amrlarini bitta qoldirmay bajarsangiz, Egamiz sizlarni dum emas, bosh qiladi. Sizlar pastda emas, balandda bo‘lasiz.</div>
  <div id="14"><sup><a href="https://www.kitobook.com/compare/book/05/28/14/" title="сравнение переводов, параллельные ссылки">14</a></sup> Bugun men sizlarga aytayotgan amrlardan o‘ngga yoki chapga chiqmang, boshqa xudolarga ergashmang, ularga xizmat qilmang.</div>
  <div id="15"><sup><a href="https://www.kitobook.com/compare/book/05/28/15/" title="сравнение переводов, параллельные ссылки">15</a></sup> Agar Egangiz Xudoga quloq solmasangiz, bugun men sizlarga aytayotgan Egamizning birorta amri yoki farmoniga rioya qilmasangiz, quyidagi la’natlar boshingizga keladi:</div>
  <div id="16"><sup><a href="https://www.kitobook.com/compare/book/05/28/16/" title="сравнение переводов, параллельные ссылки">16</a></sup> Shaharda ham, dalada ham la’nati bo‘lasiz.</div>
  <div id="17"><sup><a href="https://www.kitobook.com/compare/book/05/28/17/" title="сравнение переводов, параллельные ссылки">17</a></sup> Suprangiz va bug‘doy solingan savatlaringiz la’natlanadi.</div>
  <div id="18"><sup><a href="https://www.kitobook.com/compare/book/05/28/18/" title="сравнение переводов, параллельные ссылки">18</a></sup> Farzandga zor bo‘lasiz, yeringiz hosil bermaydi, mol–qo‘yingiz ko‘paymaydi.</div>
  <div id="19"><sup><a href="https://www.kitobook.com/compare/book/05/28/19/" title="сравнение переводов, параллельные ссылки">19</a></sup> Uyda bo‘lganingizda ham, yo‘lga chiqqaningizda ham la’nati bo‘lasiz.</div>
  <div id="20"><sup><a href="https://www.kitobook.com/compare/book/05/28/20/" title="сравнение переводов, параллельные ссылки">20</a></sup> Egamizni tark etib, qabihliklar qilganingiz uchun, qilgan har bir ishingizda U sizlarni la’natga, balo–qazoga duchor qiladi. Ishingiz o‘ngidan kelmaydi. Oxiri, Egamiz ustingizga kulfat yog‘dirib, bir lahzada yo‘q qiladi.</div>
  <div id="21"><sup><a href="https://www.kitobook.com/compare/book/05/28/21/" title="сравнение переводов, параллельные ссылки">21</a></sup> Mulk qilib oladigan yurtingizga Egamiz o‘lat yuborib, sizlarni yo‘q qiladi.</div>
  <div id="22"><sup><a href="https://www.kitobook.com/compare/book/05/28/22/" title="сравнение переводов, параллельные ссылки">22</a></sup> U sizlarni isitma va yallig‘lanish bilan kechadigan tuzalmas kasallikka duchor qiladi. Jazirama issiq va qurg‘oqchilik yuborib, hosilingizni qovjiratadi, mog‘orlatadi. O‘lguningizcha bu kulfatlar orqangizdan quvadi.</div>
  <div id="23"><sup><a href="https://www.kitobook.com/compare/book/05/28/23/" title="сравнение переводов, параллельные ссылки">23</a></sup> Tepangizdagi osmon bronza kabi qattiq, ostingizdagi yer temir kabi zarang bo‘ladi.</div>
  <div id="24"><sup><a href="https://www.kitobook.com/compare/book/05/28/24/" title="сравнение переводов, параллельные ссылки">24</a></sup> Yo‘q bo‘lib ketguningizcha, Egamiz ustingizga yomg‘ir o‘rniga chang–to‘zon yog‘diradi.</div>
  <div id="25"><sup><a href="https://www.kitobook.com/compare/book/05/28/25/" title="сравнение переводов, параллельные ссылки">25</a></sup> Egamiz sizlarni dushmanlaringiz oldida tiz cho‘ktiradi. Ularga bir tomondan hujum qilasizlar, ammo yetti tomonga tumtaraqay qochasizlar. Yer yuzidagi barcha shohliklar ahvolingizni ko‘rib, dahshatga tushadi.</div>
  <div id="26"><sup><a href="https://www.kitobook.com/compare/book/05/28/26/" title="сравнение переводов, параллельные ссылки">26</a></sup> Murdalaringiz osmondagi qushlarga, yerdagi yirtqich hayvonlarga yem bo‘ladi, ularni haydaydigan kimsa bo‘lmaydi.</div>
  <div id="27"><sup><a href="https://www.kitobook.com/compare/book/05/28/27/" title="сравнение переводов, параллельные ссылки">27</a></sup> Egamiz sizlarni Misrliklarga toshtirgan chipqonga, yiring bog‘laydigan yaralarga, qo‘tir va qichimalarga mubtalo qiladi. Bu xastaliklarga davo topolmaysiz.</div>
  <div id="28"><sup><a href="https://www.kitobook.com/compare/book/05/28/28/" title="сравнение переводов, параллельные ссылки">28</a></sup> Egamiz sizlarni jinni, ko‘r va ovsar qilib qo‘yadi.</div>
  <div id="29"><sup><a href="https://www.kitobook.com/compare/book/05/28/29/" title="сравнение переводов, параллельные ссылки">29</a></sup> Ko‘r odam qorong‘ida paypaslanib yurganday, sizlar kuppa–kunduzi paypaslanib yurasizlar. Ishlaringiz yurishmaydi, xor bo‘lasizlar, sizlarni talon–taroj qiladilar, hech kim sizlarni qutqarmaydi.</div>
  <div id="30"><sup><a href="https://www.kitobook.com/compare/book/05/28/30/" title="сравнение переводов, параллельные ссылки">30</a></sup> Bir qiz bilan unashtirilasiz, ammo u bilan boshqasi yotadi. Uy qurasiz–u, uyingizda yashamaysiz, uzumzor ekasiz–u, mevasidan yemaysiz.</div>
  <div id="31"><sup><a href="https://www.kitobook.com/compare/book/05/28/31/" title="сравнение переводов, параллельные ссылки">31</a></sup> Molingizni ko‘z oldingizda so‘yishadi, lekin go‘shtini yemaysiz. Eshagingizni ko‘z oldingizdan o‘g‘irlab ketishadi, qaytib berishmaydi. Qo‘ylaringiz dushmanlaringizga beriladi. Sizlarga hech kim yordam bermaydi.</div>
  <div id="32"><sup><a href="https://www.kitobook.com/compare/book/05/28/32/" title="сравнение переводов, параллельные ссылки">32</a></sup> O‘g‘illaringiz, qizlaringiz ko‘z oldingizda boshqa xalqlarga beriladi. Ular tomon talpinasiz– u, biror narsa qilishga ojiz bo‘lasiz.</div>
  <div id="33"><sup><a href="https://www.kitobook.com/compare/book/05/28/33/" title="сравнение переводов, параллельные ссылки">33</a></sup> Yeringiz hosilidan, mehnatingiz samarasidan begona xalqlar bahramand bo‘ladi. Sizni esa har kuni ezishadi, xor qilishadi.</div>
  <div id="34"><sup><a href="https://www.kitobook.com/compare/book/05/28/34/" title="сравнение переводов, параллельные ссылки">34</a></sup> Ko‘zlaringiz bilan ko‘rgan voqealardan jinni bo‘lib qolasiz.</div>
  <div id="35"><sup><a href="https://www.kitobook.com/compare/book/05/28/35/" title="сравнение переводов, параллельные ссылки">35</a></sup> Egamiz oyoqlaringizga tuzalmas yaralar toshtiradi. Butun badaningizga boshdan–oyoq chipqon chiqadi.</div>
  <div id="36"><sup><a href="https://www.kitobook.com/compare/book/05/28/36/" title="сравнение переводов, параллельные ссылки">36</a></sup> Egamiz sizlarni va ustingizdan qo‘ygan shohni o‘zlaringiz ham, ota–bobolaringiz ham bilmagan xalq oldiga haydab boradi. U yerda yog‘och va toshdan yasalgan boshqa xudolarga xizmat qilasiz.</div>
  <div id="37"><sup><a href="https://www.kitobook.com/compare/book/05/28/37/" title="сравнение переводов, параллельные ссылки">37</a></sup> Egamiz sizlarni o‘sha begona xalqlarga olib borganda, ular ahvolingizdan dahshatga tushadi. Sizlar ularga masxara, kulgi bo‘lasiz.</div>
  <div id="38"><sup><a href="https://www.kitobook.com/compare/book/05/28/38/" title="сравнение переводов, параллельные ссылки">38</a></sup> Dalaga ko‘p urug‘ ekasiz, lekin kam hosil olasiz. Hosilingizni chigirtkalar yeb bitiradi.</div>
  <div id="39"><sup><a href="https://www.kitobook.com/compare/book/05/28/39/" title="сравнение переводов, параллельные ссылки">39</a></sup> Uzumzorlar barpo qilasiz, parvarishlaysiz, lekin sharobidan ichmaysiz, uzumini termaysiz. Ularga qurt tushadi.</div>
  <div id="40"><sup><a href="https://www.kitobook.com/compare/book/05/28/40/" title="сравнение переводов, параллельные ссылки">40</a></sup> Yerlaringizda zaytun daraxtlari o‘sadi, lekin ustingizga zaytun moyi surtmaysiz. Zaytun mevalari to‘kilib ketadi.</div>
  <div id="41"><sup><a href="https://www.kitobook.com/compare/book/05/28/41/" title="сравнение переводов, параллельные ссылки">41</a></sup> O‘g‘il–qizlar ko‘rasiz, lekin ular o‘zingizga buyurmaydi, ularni asir qilib olib ketishadi.</div>
  <div id="42"><sup><a href="https://www.kitobook.com/compare/book/05/28/42/" title="сравнение переводов, параллельные ссылки">42</a></sup> Hamma daraxtlaringizdagi mevalarni va yeringiz hosilini chigirtkalar yeb, nobud qiladi.</div>
  <div id="43"><sup><a href="https://www.kitobook.com/compare/book/05/28/43/" title="сравнение переводов, параллельные ссылки">43</a></sup> Orangizdagi musofirlar yanada ko‘tariladi, sizlar esa yanada pasayasiz.</div>
  <div id="44"><sup><a href="https://www.kitobook.com/compare/book/05/28/44/" title="сравнение переводов, параллельные ссылки">44</a></sup> Ular sizlarga qarz beradi, sizlar esa ularga qarz berolmaysiz. Ular bosh bo‘ladi, sizlar esa dum bo‘lasiz.</div>
  <div id="45"><sup><a href="https://www.kitobook.com/compare/book/05/28/45/" title="сравнение переводов, параллельные ссылки">45</a></sup> Egangiz Xudoga itoat etmaganingiz uchun, U sizlarga aytgan amrlarni va farmonlarni bajarmaganingiz uchun, mana shu la’natlar boshingizga keladi, orqangizdan quvib, sizlarga yetib olib halok qiladi.</div>
  <div id="46"><sup><a href="https://www.kitobook.com/compare/book/05/28/46/" title="сравнение переводов, параллельные ссылки">46</a></sup> Bu la’natlar to abad sizlar va avlodlaringiz uchun Xudo bergan jazoning isboti bo‘ladi.</div>
  <div id="47"><sup><a href="https://www.kitobook.com/compare/book/05/28/47/" title="сравнение переводов, параллельные ссылки">47</a></sup> Hamma narsa mo‘l–ko‘l bo‘lganda, sizlar Egangiz Xudoga xursandchiligu quvonch bilan xizmat qilmadingiz.</div>
  <div id="48"><sup><a href="https://www.kitobook.com/compare/book/05/28/48/" title="сравнение переводов, параллельные ссылки">48</a></sup> Shuning uchun Egamiz yuborgan dushmanlarga xizmat qilasiz, och, tashna, yalang‘och, muhtoj bo‘lib qolasiz. Dushmanlaringiz sizlarga temir bo‘yinturuq soladi, hammangizni nobud qiladi.</div>
  <div id="49"><sup><a href="https://www.kitobook.com/compare/book/05/28/49/" title="сравнение переводов, параллельные ссылки">49</a></sup> Egamiz boshingizga uzoqdan, yer yuzining u chetidan burgutday bir xalqni yuboradi. Sizlar bu xalqning tilini tushunmaysiz.</div>
  <div id="50"><sup><a href="https://www.kitobook.com/compare/book/05/28/50/" title="сравнение переводов, параллельные ссылки">50</a></sup> Bu xalq qo‘rqinchli, kattalarni hurmat qilmaydi, kichiklarga rahm–shafqat ko‘rsatmaydi.</div>
  <div id="51"><sup><a href="https://www.kitobook.com/compare/book/05/28/51/" title="сравнение переводов, параллельные ссылки">51</a></sup> Sizlarni xonavayron qilmaguncha, mollaringizni, yeringizning hosilini yeyishadi. Sizlarga na donni, na sharobni, na zaytun moyini, na podangizdagi buzoqlarni, na suruvingizdagi qo‘zilarni qoldirishadi. Shunda sizlar yo‘q bo‘lib ketasizlar.</div>
  <div id="52"><sup><a href="https://www.kitobook.com/compare/book/05/28/52/" title="сравнение переводов, параллельные ссылки">52</a></sup> Egangiz Xudo sizlarga berayotgan yurtdagi hamma shaharlarni ular qamal qilishadi. Siz suyangan baland va mustahkam devorlarni vayron qilishadi.</div>
  <div id="53"><sup><a href="https://www.kitobook.com/compare/book/05/28/53/" title="сравнение переводов, параллельные ссылки">53</a></sup> Qamal paytida dushmanlaringiz boshingizga solgan kulfat tufayli o‘z farzandlaringizni, Egangiz Xudo sizlarga bergan o‘g‘il–qizlaringizning etini yeysizlar.</div>
  <div id="54"><sup><a href="https://www.kitobook.com/compare/book/05/28/54/" title="сравнение переводов, параллельные ссылки">54</a></sup> Oralaringizdagi eng muloyim, eng diyonatli erkak ham tug‘ishgan akasidan, suyukli xotinidan, sog‘ qolgan bolalaridan etni qizg‘anadi.</div>
  <div id="55"><sup><a href="https://www.kitobook.com/compare/book/05/28/55/" title="сравнение переводов, параллельные ссылки">55</a></sup> O‘zi yeyayotgan bolalarining etidan hech kimga bermaydi, bundan boshqa chorasi ham bo‘lmaydi. Chunki dushmanning qurshovi hamma shaharlaringizda sizni shu qadar tang ahvolga solib qo‘yadi.</div>
  <div id="56"><sup><a href="https://www.kitobook.com/compare/book/05/28/56/" title="сравнение переводов, параллельные ссылки">56</a></sup> Oralaringizdagi eng muloyim, eng nozik ayol, nozikligidan oyog‘ini yerga qo‘yishni ham istamaydigan ayol, sevikli eridan, o‘g‘li va qizidan etni qizg‘anadi.</div>
  <div id="57"><sup><a href="https://www.kitobook.com/compare/book/05/28/57/" title="сравнение переводов, параллельные ссылки">57</a></sup> Ochlikdan u, hatto, oyoqlari orasidan chiqqan yo‘ldoshni va o‘zi tuqqan bolalarni yashirincha yeydi. Dushmanning qurshovi hamma shaharlaringizda sizni shu qadar tang ahvolga solib qo‘yadi.</div>
  <div id="58"><sup><a href="https://www.kitobook.com/compare/book/05/28/58/" title="сравнение переводов, параллельные ссылки">58</a></sup> Egangiz Xudoning buyuk va haybatli nomidan qo‘rqmasangiz, shu kitobda yozilgan qonunning hamma so‘zlarini bajarmasangiz,</div>
  <div id="59"><sup><a href="https://www.kitobook.com/compare/book/05/28/59/" title="сравнение переводов, параллельные ссылки">59</a></sup> Egamiz o‘zlaringizni va avlodlaringizni og‘ir va doimiy kulfatlarga, yomon, tuzalmaydigan xastaliklarga giriftor qiladi.</div>
  <div id="60"><sup><a href="https://www.kitobook.com/compare/book/05/28/60/" title="сравнение переводов, параллельные ссылки">60</a></sup> Sizlarni vahimaga tushiradigan barcha Misr xastaliklarini boshingizga soladi, ulardan hech qachon shifo topmaysiz.</div>
  <div id="61"><sup><a href="https://www.kitobook.com/compare/book/05/28/61/" title="сравнение переводов, параллельные ссылки">61</a></sup> Sizlar yo‘q bo‘lguningizcha, Egamiz mana shu qonun kitobida yozilmagan boshqa xastaligu ofatlarni ham boshingizga keltiraveradi.</div>
  <div id="62"><sup><a href="https://www.kitobook.com/compare/book/05/28/62/" title="сравнение переводов, параллельные ссылки">62</a></sup> Sizlar osmondagi yulduzlar kabi ko‘p edingizlar, ammo Egangiz Xudoga quloq solmaganingiz uchun sanoqli bo‘lib qolasizlar.</div>
  <div id="63"><sup><a href="https://www.kitobook.com/compare/book/05/28/63/" title="сравнение переводов, параллельные ссылки">63</a></sup> Egamiz sizlarga yaxshilik qilib, sizlarni ko‘paytirgandan qanchalik mamnun bo‘lgan bo‘lsa, sizlarni halok qilib yo‘q qilgandan ham shunchalik mamnun bo‘ladi. Mulk qilib oladigan yurtingizdan sizlarni sug‘urib, uloqtirib tashlaydi.</div>
  <div id="64"><sup><a href="https://www.kitobook.com/compare/book/05/28/64/" title="сравнение переводов, параллельные ссылки">64</a></sup> Egamiz sizlarni dunyoning u chetidan bu chetigacha hamma xalqlar orasiga tarqatib yuboradi. U yerda o‘zlaringiz ham, ota– bobolaringiz ham bilmagan, tosh va yog‘ochdan yasalgan boshqa xudolarga xizmat qilasizlar.</div>
  <div id="65"><sup><a href="https://www.kitobook.com/compare/book/05/28/65/" title="сравнение переводов, параллельные ссылки">65</a></sup> Lekin bu xalqlar orasida orom topolmaysizlar, oyoq uzatib dam olishingiz uchun joy bo‘lmaydi. Egamiz sizlarga titroq yurak, xira ko‘z, umidsiz ruh beradi.</div>
  <div id="66"><sup><a href="https://www.kitobook.com/compare/book/05/28/66/" title="сравнение переводов, параллельные ссылки">66</a></sup> Hayotingiz qil ustida turgandek bo‘ladi, kechasiyu kunduzi o‘limdan qo‘rqib yashaysiz.</div>
  <div id="67"><sup><a href="https://www.kitobook.com/compare/book/05/28/67/" title="сравнение переводов, параллельные ссылки">67</a></sup> Yuragingizdagi qo‘rquv va ko‘zlaringiz ko‘rayotgan voqealar tufayli ertalab: “Qaniydi, kechqurun bo‘lsa”, kechqurun esa: “Qaniydi, ertalab bo‘lsa”, deysizlar.</div>
  <div id="68"><sup><a href="https://www.kitobook.com/compare/book/05/28/68/" title="сравнение переводов, параллельные ссылки">68</a></sup> Egamiz sizlarga, Misrga qaytib bormaysizlar, deb aytgan bo‘lsa–da, U sizlarni kemalarda Misrga qaytarib jo‘natib yuboradi. O‘sha yerda, dushmanlarimizga qul va cho‘ri bo‘lib sotilsaydik, deb harakat qilasizlar, lekin sizlarni sotib oladigan xaridorlar bo‘lmaydi.</div>
</div>