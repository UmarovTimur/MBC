<div itemprop="articleBody" class="text">
  <div id="1"><sup><a href="https://www.kitobook.com/compare/book/05/12/1/" title="сравнение переводов, параллельные ссылки">1</a></sup> Ota–bobolaringizning Xudosi — Egamiz sizlarga mulk qilib berayotgan yurtda bajarishingiz lozim bo‘lgan farmonlar va qonun–qoidalar quyidagilardan iboratdir. Bularni bitta qoldirmay bajaringlar.</div>
  <div id="2"><sup><a href="https://www.kitobook.com/compare/book/05/12/2/" title="сравнение переводов, параллельные ссылки">2</a></sup> Sizlar boradigan yurtdagi xalqlar boshqa xudolarga sig‘inadi. Ularning yurtini qo‘lga kiritganingizdan keyin tog‘ cho‘qqilaridagi, qirlardagi va har bir yashil daraxt ostidagi sajdagohlarini buzib, yo‘q qilinglar.</div>
  <div id="3"><sup><a href="https://www.kitobook.com/compare/book/05/12/3/" title="сравнение переводов, параллельные ссылки">3</a></sup> Qurbongohlarini buzinglar, butsimon toshlarini parchalab tashlanglar, Asheraga atalgan ustunlarni yondiringlar, butlarini chopib tashlab, xudolarining nomini u yerdan yo‘q qilinglar.</div>
  <div id="4"><sup><a href="https://www.kitobook.com/compare/book/05/12/4/" title="сравнение переводов, параллельные ссылки">4</a></sup> Egangiz Xudoga o‘sha xalqlar singari sajda qilmanglar.</div>
  <div id="5"><sup><a href="https://www.kitobook.com/compare/book/05/12/5/" title="сравнение переводов, параллельные ссылки">5</a></sup> U ulug‘lanishi uchun barcha qabilalaringiz orasidan O‘ziga bir joy tanlaydi. Sizlar o‘sha joyda Unga sajda qilinglar.</div>
  <div id="6"><sup><a href="https://www.kitobook.com/compare/book/05/12/6/" title="сравнение переводов, параллельные ссылки">6</a></sup> U yerga kuydiriladigan va boshqa qurbonliklarni, ushrlaringizni, ehsonlaringizni, bergan va’dangizga muvofiq qilinadigan nazrlaringizni, ko‘ngildan chiqarib beradigan qurbonliklaringizni, mol– qo‘ylaringizning birinchi tug‘ilgan bolalarini olib boringlar.</div>
  <div id="7"><sup><a href="https://www.kitobook.com/compare/book/05/12/7/" title="сравнение переводов, параллельные ссылки">7</a></sup> U yerda, Egangiz Xudoning huzurida oilalaringiz bilan yeb, Egangiz Xudo hamma ishingizga bergan barakadan sevininglar.</div>
  <div id="8"><sup><a href="https://www.kitobook.com/compare/book/05/12/8/" title="сравнение переводов, параллельные ссылки">8</a></sup> U yerda biz hozir qilayotgan ishlarni qila ko‘rmanglar. Bu yerda hamma ko‘ngliga ma’qul kelganini qilyapti.</div>
  <div id="9"><sup><a href="https://www.kitobook.com/compare/book/05/12/9/" title="сравнение переводов, параллельные ссылки">9</a></sup> Chunki Egangiz Xudo sizga mulk qilib beradigan yerga hali kirmadingiz, osoyishta hayotga erishmadingiz.</div>
  <div id="10"><sup><a href="https://www.kitobook.com/compare/book/05/12/10/" title="сравнение переводов, параллельные ссылки">10</a></sup> Ammo ko‘p o‘tmay sizlar Iordan daryosidan o‘tasizlar, Egangiz Xudo mulk qilib beradigan yurtda joylashasizlar. U dushmanlaringizni yengib, sizlarga har tarafdan osoyishtalik ato qiladi, sizlar xavf–xatarsiz yashaysizlar.</div>
  <div id="11"><sup><a href="https://www.kitobook.com/compare/book/05/12/11/" title="сравнение переводов, параллельные ссылки">11</a></sup> Shunda Egangiz Xudo O‘zi ulug‘lanishi uchun tanlaydigan joyga men amr qilgan nazru qurbonliklaringizni olib boringlar. Kuydiriladigan va boshqa qurbonliklaringizni, ushrlaringizni, ehsonlaringizni, bergan va’dangizga muvofiq qilinadigan a’lo nazrlaringizni Egamizga atab, o‘sha yerga olib boringlar.</div>
  <div id="12"><sup><a href="https://www.kitobook.com/compare/book/05/12/12/" title="сравнение переводов, параллельные ссылки">12</a></sup> Egangiz Xudo huzurida o‘zlaringiz, o‘g‘illaringiz, qizlaringiz, qullaringiz, cho‘rilaringiz, shahringizdagi Levi qabilasidan bo‘lganlar bilan xursandchilik qilinglar. Chunki levilarning siznikiga o‘xshagan ulushi ham, mulki ham yo‘qdir.</div>
  <div id="13"><sup><a href="https://www.kitobook.com/compare/book/05/12/13/" title="сравнение переводов, параллельные ссылки">13</a></sup> Ehtiyot bo‘linglar, kuydiriladigan qurbonligingizni duch kelgan joyda qilavermanglar.</div>
  <div id="14"><sup><a href="https://www.kitobook.com/compare/book/05/12/14/" title="сравнение переводов, параллельные ссылки">14</a></sup> Ularni faqat Egamiz qabilalaringiz orasidan tanlagan joyda qilinglar. Men sizlarga amr qilganning hammasini o‘sha yerda ado etinglar.</div>
  <div id="15"><sup><a href="https://www.kitobook.com/compare/book/05/12/15/" title="сравнение переводов, параллельные ссылки">15</a></sup> Bordi–yu, go‘sht yemoqchi bo‘lsangiz, hayvonni istagan paytingizda, Egangiz Xudo bergan barakaga yarasha, xohlagan shahringizda so‘yib, yeyishingiz mumkin. Odam pok bo‘lsa ham, harom bo‘lsa ham, kiyik va ohu go‘shtini yeganday, bu go‘shtdan yeyaversin.</div>
  <div id="16"><sup><a href="https://www.kitobook.com/compare/book/05/12/16/" title="сравнение переводов, параллельные ссылки">16</a></sup> Faqat qonni iste’mol qilmanglar, uni suvday yerga to‘kib tashlanglar.</div>
  <div id="17"><sup><a href="https://www.kitobook.com/compare/book/05/12/17/" title="сравнение переводов, параллельные ссылки">17</a></sup> Nazru qurbonliklaringizni shaharlaringizda yemanglar. Doningiz, sharobingiz va zaytun moyingizning o‘ndan bir qismini, mol, qo‘yingizning birinchi tug‘ilgan bolasini, bergan va’dangizga muvofiq qilinadigan nazrlaringizni, ko‘ngildan chiqarib beradigan qurbonliklaringizni, ehsonlaringizni</div>
  <div id="18"><sup><a href="https://www.kitobook.com/compare/book/05/12/18/" title="сравнение переводов, параллельные ссылки">18</a></sup> faqat Egangiz Xudo tanlagan joyda yenglar. Bularni Uning huzurida o‘g‘lingiz, qizingiz, qullaringiz, cho‘rilaringiz, shahringizdagi levilar bilan birga yeb, Egangiz Xudo ishingizga bergan barakadan sevininglar.</div>
  <div id="19"><sup><a href="https://www.kitobook.com/compare/book/05/12/19/" title="сравнение переводов, параллельные ссылки">19</a></sup> Yurtingizda yashar ekansiz, ehtiyot bo‘linglar, levilarni unutib qo‘ymanglar.</div>
  <div id="20"><sup><a href="https://www.kitobook.com/compare/book/05/12/20/" title="сравнение переводов, параллельные ссылки">20</a></sup> Egangiz Xudo sizlarga bergan va’daga ko‘ra, yerlaringizni kengaytiradi. Shunda ko‘nglingiz go‘shtni tusab: “Go‘sht yegim kelyapti”, deb aytsangiz, xohlaganingizcha go‘sht yeysiz.</div>
  <div id="21"><sup><a href="https://www.kitobook.com/compare/book/05/12/21/" title="сравнение переводов, параллельные ссылки">21</a></sup> Egangiz Xudo O‘zi ulug‘lanishi uchun tanlaydigan joy sizlar turgan joydan uzoqda bo‘lsa, men buyurganimday, U sizlarga bergan mol yoki qo‘ylardan so‘yib, shahringizda xohlaganingizcha go‘sht yesangiz bo‘ladi.</div>
  <div id="22"><sup><a href="https://www.kitobook.com/compare/book/05/12/22/" title="сравнение переводов, параллельные ссылки">22</a></sup> Pok yoki harom odam bu go‘shtni ohu yoki kiyik go‘shtini yeganday tanovul qilaversin.</div>
  <div id="23"><sup><a href="https://www.kitobook.com/compare/book/05/12/23/" title="сравнение переводов, параллельные ссылки">23</a></sup> Qonni esa aslo iste’mol qilmanglar, chunki qon jondir, jonni go‘sht bilan birga yemanglar.</div>
  <div id="24"><sup><a href="https://www.kitobook.com/compare/book/05/12/24/" title="сравнение переводов, параллельные ссылки">24</a></sup> Qonni iste’mol qilmay, suv singari yerga to‘kib tashlanglar.</div>
  <div id="25"><sup><a href="https://www.kitobook.com/compare/book/05/12/25/" title="сравнение переводов, параллельные ссылки">25</a></sup> Sizlar ham, farzandlaringiz ham, qonni iste’mol qilmanglar, shunda baxtiyor bo‘lasizlar. Egamizning oldida ma’qul ish qilgan bo‘lasizlar.</div>
  <div id="26"><sup><a href="https://www.kitobook.com/compare/book/05/12/26/" title="сравнение переводов, параллельные ссылки">26</a></sup> Egamizga atagan ehsonlaringizni va va’da qilgan nazrlaringizni U tanlagan joyga olib boringlar.</div>
  <div id="27"><sup><a href="https://www.kitobook.com/compare/book/05/12/27/" title="сравнение переводов, параллельные ссылки">27</a></sup> Kuydiriladigan qurbonliklaringizni, ularning qonini, go‘shtini Egangiz Xudoning qurbongohida keltiringlar. Boshqa qurbonliklaringizning qonini ham Egangiz Xudoning qurbongohi yoniga to‘kinglar, go‘shtini esa yesangiz bo‘ladi.</div>
  <div id="28"><sup><a href="https://www.kitobook.com/compare/book/05/12/28/" title="сравнение переводов, параллельные ссылки">28</a></sup> Men berayotgan bu amrlarni bitta qoldirmay bajaringlar. Shunda o‘zlaringiz ham, sizlardan keyingi farzandlaringiz ham to abad baxtli bo‘lasizlar. Negaki, Egangiz Xudoning oldida to‘g‘ri, yaxshi ishlarni qilgan bo‘lasizlar.</div>
  <div id="29"><sup><a href="https://www.kitobook.com/compare/book/05/12/29/" title="сравнение переводов, параллельные ссылки">29</a></sup> Sizlar yurtga kirib, u yerdagi xalqlarga hujum qilganingizda, Egangiz Xudo ularni yo‘q qiladi. Sizlar ularning yerlariga joylashasizlar.</div>
  <div id="30"><sup><a href="https://www.kitobook.com/compare/book/05/12/30/" title="сравнение переводов, параллельные ссылки">30</a></sup> Shunda ehtiyot bo‘linglar, ularning udumlarini qilib, tuzoqqa tushib qolmanglar. “Bu xalqlar xudolariga qanday xizmat qilgan ekan–a?! Men ham ularday qilaman”, deb ularning xudolari haqida surishtirmanglar.</div>
  <div id="31"><sup><a href="https://www.kitobook.com/compare/book/05/12/31/" title="сравнение переводов, параллельные ссылки">31</a></sup> Ularga xos usul bilan Egangiz Xudoga sig‘inmanglar. Ular Egamiz nafratlanadigan har bir jirkanch ishni qiladilar. Hatto o‘g‘illarini, qizlarini xudolariga qurbonlik qilib, olovda yondiradilar.</div>
  <div id="32"><sup><a href="https://www.kitobook.com/compare/book/05/12/32/" title="сравнение переводов, параллельные ссылки">32</a></sup> Men sizlarga bergan amrlarni bitta qoldirmay bajaringlar. Bu amrlarga hech narsa qo‘shmanglar ham, olib tashlamanglar ham.</div>
</div>