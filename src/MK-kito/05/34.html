<div itemprop="articleBody" class="text">
  <div id="1"><sup><a href="https://www.kitobook.com/compare/book/05/34/1/" title="сравнение переводов, параллельные ссылки">1</a></sup> Muso Mo‘ab tekisligidan Navo tog‘ining cho‘qqisiga chiqdi. Navo tog‘i Yerixo shahrining sharqida joylashgan Fisgax tog‘ chizmasining eng baland joyi edi. U yerdan Musoga Egamiz butun o‘lkani ko‘rsatdi: shimoldagi Dan shahrigacha cho‘zilgan butun Gilad yerini,</div>
  <div id="2"><sup><a href="https://www.kitobook.com/compare/book/05/34/2/" title="сравнение переводов, параллельные ссылки">2</a></sup> hamma Naftali yerlarini, Efrayim va Manashe yerlarini, O‘rta yer dengizigacha cho‘zilgan butun Yahudo yerlarini,</div>
  <div id="3"><sup><a href="https://www.kitobook.com/compare/book/05/34/3/" title="сравнение переводов, параллельные ссылки">3</a></sup> Nagav cho‘li va tekislikni. Bu tekislik Zo‘var shahridan to palmalar shahri bo‘lmish Yerixogacha cho‘zilgan edi.</div>
  <div id="4"><sup><a href="https://www.kitobook.com/compare/book/05/34/4/" title="сравнение переводов, параллельные ссылки">4</a></sup> Egamiz Musoga dedi: — Men Ibrohim, Is’hoq, Yoqubga, sening avlodingga beraman, deb qasam ichib aytgan yurt mana shudir. Mana, bu yurtni o‘z ko‘zing bilan ko‘rding, lekin u yurtga kirmaysan.</div>
  <div id="5"><sup><a href="https://www.kitobook.com/compare/book/05/34/5/" title="сравнение переводов, параллельные ссылки">5</a></sup> Egamiz aytganiday, Uning quli Muso o‘sha yerda, Mo‘ab yurtida vafot etdi.</div>
  <div id="6"><sup><a href="https://www.kitobook.com/compare/book/05/34/6/" title="сравнение переводов, параллельные ссылки">6</a></sup> Egamiz uni Mo‘abda, Bayt–Piyor shahrining yaqinidagi bir vodiyda dafn qildi. Muso dafn qilingan joyni hozirgacha hech kim bilmaydi.</div>
  <div id="7"><sup><a href="https://www.kitobook.com/compare/book/05/34/7/" title="сравнение переводов, параллельные ссылки">7</a></sup> Muso vafot etganda 120 yoshda edi. Lekin ko‘zlarining nuri hali so‘nmagan edi, g‘ayrati yo‘qolmagan edi.</div>
  <div id="8"><sup><a href="https://www.kitobook.com/compare/book/05/34/8/" title="сравнение переводов, параллельные ссылки">8</a></sup> Isroil xalqi Mo‘ab tekisliklarida Muso uchun o‘ttiz kun aza tutdi. Muso uchun aza kunlari tamom bo‘ldi.</div>
  <div id="9"><sup><a href="https://www.kitobook.com/compare/book/05/34/9/" title="сравнение переводов, параллельные ссылки">9</a></sup> Muso o‘limidan oldin Yoshuaga qo‘l qo‘yib, uni yo‘lboshchi qilib tayinlagan edi. Nun o‘g‘li Yoshuani Xudo donolik ruhi bilan to‘ldirdi. Isroil xalqi Yoshuaga bo‘ysundi, Egamiz Musoga buyurganlarning hammasini ular qildi.</div>
  <div id="10"><sup><a href="https://www.kitobook.com/compare/book/05/34/10/" title="сравнение переводов, параллельные ссылки">10</a></sup> Isroilda Musoga o‘xshagan payg‘ambar boshqa chiqmadi. Egamiz Muso bilan yuzma–yuz gaplashar edi.</div>
  <div id="11"><sup><a href="https://www.kitobook.com/compare/book/05/34/11/" title="сравнение переводов, параллельные ссылки">11</a></sup> Egamiz uni Misr yurtida fir’avnga, uning a’yonlari va butun xalqiga alomatu mo‘jizalar ko‘rsatish uchun yuborgan edi.</div>
  <div id="12"><sup><a href="https://www.kitobook.com/compare/book/05/34/12/" title="сравнение переводов, параллельные ссылки">12</a></sup> Muso butun Isroil xalqi oldida buyuk qudratu haybatli ishlarni namoyon qilgandi.</div>
</div>