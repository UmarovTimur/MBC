<div itemprop="articleBody" class="text">
  <div id="1"><sup><a href="https://www.kitobook.com/compare/book/05/16/1/" title="сравнение переводов, параллельные ссылки">1</a></sup> Abib oyida Egangiz Xudoning Fisih ziyofatini nishonlanglar. Egangiz Xudo sizlarni Misrdan Abib oyida tunda olib chiqqan.</div>
  <div id="2"><sup><a href="https://www.kitobook.com/compare/book/05/16/2/" title="сравнение переводов, параллельные ссылки">2</a></sup> Egamiz O‘zi ulug‘lanishi uchun tanlaydigan joyga boringlar, mol va qo‘ylaringizdan Egangiz Xudoga Fisih kurbonligini keltiringlar.</div>
  <div id="3"><sup><a href="https://www.kitobook.com/compare/book/05/16/3/" title="сравнение переводов, параллельные ссылки">3</a></sup> Qurbonlik go‘shtiga xamirturushli non qo‘shib yemanglar. Sizlar Misrdan shoshilinch chiqib ketganingizda xamirturushsiz non yegan edingizlar, shuning uchun yetti kun davomida xamirturushsiz non yenglar. Bu nonni, mashaqqatli kunlarda yeyiladigan non, deb atashadi. O‘sha nonni yenglar, shunda Misrdan chiqqan kuningizni bir umr yodingizda tutasizlar.</div>
  <div id="4"><sup><a href="https://www.kitobook.com/compare/book/05/16/4/" title="сравнение переводов, параллельные ссылки">4</a></sup> Yetti kun davomida yurtingizning biror joyida xamirturush bo‘lmasin. Bayramning birinchi kuni kechqurun keltirgan qurbonligingiz go‘shtidan ertalabgacha hech nima qolmasin.</div>
  <div id="5"><sup><a href="https://www.kitobook.com/compare/book/05/16/5/" title="сравнение переводов, параллельные ссылки">5</a></sup> Egangiz Xudo sizlarga berayotgan shaharlarning birontasida Fisih qurbonligini keltirish mumkin emas.</div>
  <div id="6"><sup><a href="https://www.kitobook.com/compare/book/05/16/6/" title="сравнение переводов, параллельные ссылки">6</a></sup> Fisih qurbonligini faqatgina Egangiz O‘zi ulug‘lanishi uchun tanlaydigan joyda keltiringlar. Buni quyosh botadigan paytda, sizlar Misrdan chiqqan soatlarda qilinglar.</div>
  <div id="7"><sup><a href="https://www.kitobook.com/compare/book/05/16/7/" title="сравнение переводов, параллельные ссылки">7</a></sup> Egangiz Xudo tanlaydigan joyda qurbonligingizni pishirib yeb, ertalab chodirlaringizga qaytib ketaveringlar.</div>
  <div id="8"><sup><a href="https://www.kitobook.com/compare/book/05/16/8/" title="сравнение переводов, параллельные ссылки">8</a></sup> Keyingi olti kun davomida xamirturushsiz non yenglar. Yettinchi kun Egangiz Xudoga bag‘ishlangan muqaddas yig‘in bo‘ladi. Shu kuni hech qanday ish qilmanglar.</div>
  <div id="9"><sup><a href="https://www.kitobook.com/compare/book/05/16/9/" title="сравнение переводов, параллельные ссылки">9</a></sup> Hosilga o‘roq solingan kundan boshlab yetti haftani sananglar.</div>
  <div id="10"><sup><a href="https://www.kitobook.com/compare/book/05/16/10/" title="сравнение переводов, параллельные ссылки">10</a></sup> Keyin Egangiz Xudo bergan barakaga yarasha ko‘ngildan chiqarib nazr qilinglar. Egangiz Xudo uchun Hosil bayramini nishonlanglar.</div>
  <div id="11"><sup><a href="https://www.kitobook.com/compare/book/05/16/11/" title="сравнение переводов, параллельные ссылки">11</a></sup> O‘zlaringiz, o‘g‘illaringiz, qizlaringiz, qullaringiz, cho‘rilaringiz, shahringizdagi levilar, orangizdagi musofirlar, yetim va bevalar bilan birga Egangiz Xudo oldida xursandchilik qilinglar. Bularni Egamiz O‘zi ulug‘lanishi uchun tanlaydigan joyda o‘tkazinglar.</div>
  <div id="12"><sup><a href="https://www.kitobook.com/compare/book/05/16/12/" title="сравнение переводов, параллельные ссылки">12</a></sup> Misrda qul bo‘lganingizni esingizdan chiqarmasdan, mana shu qonun–qoidalarni bitta qoldirmay bajaringlar.</div>
  <div id="13"><sup><a href="https://www.kitobook.com/compare/book/05/16/13/" title="сравнение переводов, параллельные ссылки">13</a></sup> Doningizni yanchib, sharobingizni tayyorlab olganingizdan keyin yetti kun davomida Chayla bayramini nishonlanglar.</div>
  <div id="14"><sup><a href="https://www.kitobook.com/compare/book/05/16/14/" title="сравнение переводов, параллельные ссылки">14</a></sup> Bayramda o‘g‘illaringiz, qizlaringiz, qul va cho‘rilaringiz, shahringizda istiqomat qilayotgan levilar, musofirlar, yetim va bevalar bilan birga xursandchilik qilinglar.</div>
  <div id="15"><sup><a href="https://www.kitobook.com/compare/book/05/16/15/" title="сравнение переводов, параллельные ссылки">15</a></sup> Egangiz Xudo tanlagan joyda yetti kun davomida Unga atab bayram qilinglar. Egangiz Xudo hosilingizga va qilgan har bir ishingizga baraka beradi. Shu tariqa, albatta xursandchilik qilinglar.</div>
  <div id="16"><sup><a href="https://www.kitobook.com/compare/book/05/16/16/" title="сравнение переводов, параллельные ссылки">16</a></sup> Xamirturushsiz non bayramini, Hosil bayramini va Chayla bayramini nishonlash uchun barcha erkaklaringiz yilda uch marta Egangiz Xudo tanlagan joyga, Uning huzuriga kelsin. Hech kim Egamizning oldiga quruq kelmasin.</div>
  <div id="17"><sup><a href="https://www.kitobook.com/compare/book/05/16/17/" title="сравнение переводов, параллельные ссылки">17</a></sup> Har biringiz Egangiz Xudo bergan barakaga yarasha in’om keltiringlar.</div>
  <div id="18"><sup><a href="https://www.kitobook.com/compare/book/05/16/18/" title="сравнение переводов, параллельные ссылки">18</a></sup> Egangiz Xudo sizlarga beradigan har bir shaharga hakamlar va nazoratchilar tayinlanglar. Ular xalqni adolat bilan hukm qilsin.</div>
  <div id="19"><sup><a href="https://www.kitobook.com/compare/book/05/16/19/" title="сравнение переводов, параллельные ссылки">19</a></sup> Hukm qilayotganda adolatsizlik qilmasin, tarafkashlik qilmasin, pora olmasin. Pora donolarning ko‘zini ko‘r qiladi, haqlarni nohaqqa chiqaradi.</div>
  <div id="20"><sup><a href="https://www.kitobook.com/compare/book/05/16/20/" title="сравнение переводов, параллельные ссылки">20</a></sup> Adolatga, faqat adolatga ergashing. Shunda yashaysizlar, Egangiz Xudo beradigan yurtga egalik qilasizlar.</div>
  <div id="21"><sup><a href="https://www.kitobook.com/compare/book/05/16/21/" title="сравнение переводов, параллельные ссылки">21</a></sup> Egangiz Xudo uchun quradigan qurbongoh yoniga Asheraga atalgan ustunlarni yoki</div>
  <div id="22"><sup><a href="https://www.kitobook.com/compare/book/05/16/22/" title="сравнение переводов, параллельные ссылки">22</a></sup> butsimon toshlarni o‘rnatmanglar. Egangiz Xudo bulardan nafratlanadi.</div>
</div>