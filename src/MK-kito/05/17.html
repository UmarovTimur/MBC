<div itemprop="articleBody" class="text">
  <div id="1"><sup><a href="https://www.kitobook.com/compare/book/05/17/1/" title="сравнение переводов, параллельные ссылки">1</a></sup> Nuqsoni yoki kamchiligi bor mol–qo‘ylarni Egangiz Xudoga qurbonlik qilmanglar. Bu Egangiz Xudoga jirkanchdir.</div>
  <div id="2"><sup><a href="https://www.kitobook.com/compare/book/05/17/2/" title="сравнение переводов, параллельные ссылки">2</a></sup> Egangiz Xudo sizga berayotgan shaharlarning birida orangizdan birorta erkak yoki ayol Egangiz oldida qabihlik qilib, Uning ahdini buzsa,</div>
  <div id="3"><sup><a href="https://www.kitobook.com/compare/book/05/17/3/" title="сравнение переводов, параллельные ссылки">3</a></sup> begona xudolarga xizmat qilsa, o‘sha xudolarga yoki quyoshga, oyga va samoviy jismlarga topinsa, taqiqlangan bu ishlarni qilsa,</div>
  <div id="4"><sup><a href="https://www.kitobook.com/compare/book/05/17/4/" title="сравнение переводов, параллельные ссылки">4</a></sup> bu voqeadan sizlar xabardor bo‘lsangiz, eshitganlaringizni yaxshilab tekshiringlar. Isroil xalqi orasida haqiqatan ham bunday jirkanch ish qilingan bo‘lsa,</div>
  <div id="5"><sup><a href="https://www.kitobook.com/compare/book/05/17/5/" title="сравнение переводов, параллельные ссылки">5</a></sup> o‘sha gunohkor erkak yoki ayolni shahar darvozasidan tashqariga olib chiqib, toshbo‘ron qilib o‘ldiringlar.</div>
  <div id="6"><sup><a href="https://www.kitobook.com/compare/book/05/17/6/" title="сравнение переводов, параллельные ссылки">6</a></sup> Odam faqat ikkita yoki uchta guvohning so‘zi bilan o‘limga hukm qilinishi mumkin, bitta guvohning so‘zi bilan o‘ldirilmasin.</div>
  <div id="7"><sup><a href="https://www.kitobook.com/compare/book/05/17/7/" title="сравнение переводов, параллельные ссылки">7</a></sup> Gunohkorga birinchi bo‘lib guvohlar tosh otsin, keyin butun xalq uni toshbo‘ron qilsin. Shunday qilib, orangizdan yomonlikni yo‘q qilinglar.</div>
  <div id="8"><sup><a href="https://www.kitobook.com/compare/book/05/17/8/" title="сравнение переводов, параллельные ссылки">8</a></sup> Agar shahringizda qon to‘kish, haq–huquq talashish va zo‘ravonlik kabi mojarolarni hukm qilish qiyin bo‘lsa, Egangiz Xudo tanlaydigan joyga boringlar.</div>
  <div id="9"><sup><a href="https://www.kitobook.com/compare/book/05/17/9/" title="сравнение переводов, параллельные ссылки">9</a></sup> Leviruhoniylarining va o‘sha vaqtda xizmatda bo‘lgan hakamning oldiga borib, ulardan so‘ranglar. Ular hukm chiqaradi.</div>
  <div id="10"><sup><a href="https://www.kitobook.com/compare/book/05/17/10/" title="сравнение переводов, параллельные ссылки">10</a></sup> Ular chiqargan hukm bo‘yicha ish tutinglar, o‘rgatganlarini bitta qoldirmay bajaringlar.</div>
  <div id="11"><sup><a href="https://www.kitobook.com/compare/book/05/17/11/" title="сравнение переводов, параллельные ссылки">11</a></sup> Tushuntirgan qonunni va qonunga asosan chiqargan hukmni to‘liq bajaringlar. Ularning aytganlaridan chapga ham, o‘ngga ham og‘manglar.</div>
  <div id="12"><sup><a href="https://www.kitobook.com/compare/book/05/17/12/" title="сравнение переводов, параллельные ссылки">12</a></sup> Egangiz Xudoning xizmatida turgan ruhoniy va hakamning gapiga quloq solmay, o‘zboshimcha ish tutgan odam o‘lishi kerak. Shunday qilsangiz, Isroil xalqi orasidan yomonlikni yo‘q qilgan bo‘lasizlar.</div>
  <div id="13"><sup><a href="https://www.kitobook.com/compare/book/05/17/13/" title="сравнение переводов, параллельные ссылки">13</a></sup> Butun xalq bu voqeani eshitib qo‘rqadi, bundan keyin o‘zboshimcha ish qilmaydigan bo‘ladi.</div>
  <div id="14"><sup><a href="https://www.kitobook.com/compare/book/05/17/14/" title="сравнение переводов, параллельные ссылки">14</a></sup> Egangiz Xudo sizlarga beradigan yurtga borib, u yerga joylashib, egalik qilasizlar. Shundan keyin, “Atrofimizdagi xalqlarga o‘xshab biz ham ustimizdan shoh qo‘yaylik”, deysiz.</div>
  <div id="15"><sup><a href="https://www.kitobook.com/compare/book/05/17/15/" title="сравнение переводов, параллельные ссылки">15</a></sup> Ko‘taradigan shohingiz albatta Egangiz Xudo tomonidan tanlangan bo‘lsin. Shoh o‘z xalqingizdan bo‘lsin. Begona bo‘lgan musofirni ustingizdan shoh qilishingiz mumkin emas.</div>
  <div id="16"><sup><a href="https://www.kitobook.com/compare/book/05/17/16/" title="сравнение переводов, параллельные ссылки">16</a></sup> Shoh o‘zi uchun ot ko‘paytirmasin, ot sotib olish uchun odamlarni Misrga jo‘natmasin. Chunki Egamiz sizlarga: “U yerga qaytib bormanglar”, degan.</div>
  <div id="17"><sup><a href="https://www.kitobook.com/compare/book/05/17/17/" title="сравнение переводов, параллельные ссылки">17</a></sup> Tayinlangan shoh xotinlarni ko‘paytirmasin, aks holda Egamizdan yuragi soviydi. O‘zi uchun ko‘p miqdorda oltin va kumushni yig‘masin.</div>
  <div id="18"><sup><a href="https://www.kitobook.com/compare/book/05/17/18/" title="сравнение переводов, параллельные ссылки">18</a></sup> U shohlik taxtiga o‘tirganda, levi ruhoniylari saqlagan Tavrotdan o‘zi uchun bir nusxa ko‘chirtirib olsin.</div>
  <div id="19"><sup><a href="https://www.kitobook.com/compare/book/05/17/19/" title="сравнение переводов, параллельные ссылки">19</a></sup> Tavrotning o‘sha nusxasi doimo shohning yonida bo‘lsin. Shoh uni har kuni, umri davomida o‘qisin, toki o‘zining Egasi Xudodan qo‘rqishni o‘rgansin, Tavrot va farmonlarning so‘zlarini bitta qoldirmay bajarsin.</div>
  <div id="20"><sup><a href="https://www.kitobook.com/compare/book/05/17/20/" title="сравнение переводов, параллельные ссылки">20</a></sup> O‘zini birodarlaridan ustun qo‘ymasin, amrlardan chapga ham, o‘ngga ham og‘masin. Shunda o‘zi ham, o‘g‘illari ham Isroil ustidan uzoq yillar hukmronlik qiladilar.</div>
</div>