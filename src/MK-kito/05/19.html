<div itemprop="articleBody" class="text">
  <div id="1"><sup><a href="https://www.kitobook.com/compare/book/05/19/1/" title="сравнение переводов, параллельные ссылки">1</a></sup> Egangiz Xudo sizlarga beradigan yurtning xalqlarini yo‘q qilganda, sizlar o‘sha yurtni mulk qilasizlar, shaharlariga, uylariga joylashasizlar.</div>
  <div id="2"><sup><a href="https://www.kitobook.com/compare/book/05/19/2/" title="сравнение переводов, параллельные ссылки">2</a></sup> O‘shanda yurtni uch qismga bo‘linglar.</div>
  <div id="3"><sup><a href="https://www.kitobook.com/compare/book/05/19/3/" title="сравнение переводов, параллельные ссылки">3</a></sup> Har bir qismida bittadan panoh shahar ajratinglar. O‘sha shaharlarga boradigan yo‘llar quringlar, toki qotil o‘sha shaharlarning biriga qochib bora olsin.</div>
  <div id="4"><sup><a href="https://www.kitobook.com/compare/book/05/19/4/" title="сравнение переводов, параллельные ссылки">4</a></sup> Birovni adovatsiz, bilmasdan o‘ldirib qo‘ygan odam o‘sha shaharlarning biriga qochib, tirik qoladi.</div>
  <div id="5"><sup><a href="https://www.kitobook.com/compare/book/05/19/5/" title="сравнение переводов, параллельные ссылки">5</a></sup> Masalan, bir odam boshqasi bilan daraxt kesgani o‘rmonga bordi, deylik. U daraxt kesmoqchi bo‘lib boltani ko‘targanda, bolta sopidan chiqib ketib, sherigiga borib tegsayu, sherigi o‘lib qolsa, qotil o‘sha shaharlarning biriga qochib borib tirik qoladi.</div>
  <div id="6"><sup><a href="https://www.kitobook.com/compare/book/05/19/6/" title="сравнение переводов, параллельные ссылки">6</a></sup> Aks holda marhumning xunini oladigan odam qotilning orqasidan quvishi mumkin, yo‘l uzoq bo‘lganidan unga yetib olib, o‘ldirishi mumkin. Lekin u o‘limga loyiq emas, chunki marhumga oldindan uning adovati yo‘q edi.</div>
  <div id="7"><sup><a href="https://www.kitobook.com/compare/book/05/19/7/" title="сравнение переводов, параллельные ссылки">7</a></sup> Uchta shahar ajratinglar, deb sizlarga buyurganimning sababi shudir.</div>
  <div id="8"><sup><a href="https://www.kitobook.com/compare/book/05/19/8/" title="сравнение переводов, параллельные ссылки">8</a></sup> -</div>
  <div id="9"><sup><a href="https://www.kitobook.com/compare/book/05/19/9/" title="сравнение переводов, параллельные ссылки">9</a></sup> Egangiz Xudoni seving, har doim uning yo‘lidan yuring, deb sizlarga bugun amr qildim. Agar sizlar bu amrlarni bitta qoldirmay bajarsangiz, Egangiz Xudo ota–bobolaringizga qasam ichib, bergan va’dasiga ko‘ra, yerlaringizni kengaytiradi, va’da qilgan butun yurtni sizga beradi. Shunda sizlar ajratgan uchta shahringizga yana uchta panoh shahar qo‘shinglar,</div>
  <div id="10"><sup><a href="https://www.kitobook.com/compare/book/05/19/10/" title="сравнение переводов, параллельные ссылки">10</a></sup> toki Egangiz Xudo sizlarga mulk qilib berayotgan yurtda aybsizning qoni to‘kilmasin. Sizlar qon uchun javobgar bo‘lib qolmanglar.</div>
  <div id="11"><sup><a href="https://www.kitobook.com/compare/book/05/19/11/" title="сравнение переводов, параллельные ссылки">11</a></sup> Lekin birorta odam boshqasini adovat bilan poylab turib, hujum qilib o‘ldirsa, so‘ng o‘sha shaharlarning birortasiga qochib borsa,</div>
  <div id="12"><sup><a href="https://www.kitobook.com/compare/book/05/19/12/" title="сравнение переводов, параллельные ссылки">12</a></sup> qotilning ona shahridagi oqsoqollar qotil orqasidan odam yuborib, uni oldirib kelsin. Qotilni qasoskorning qo‘liga topshirsin. Qotil o‘ldirilishi kerak.</div>
  <div id="13"><sup><a href="https://www.kitobook.com/compare/book/05/19/13/" title="сравнение переводов, параллельные ссылки">13</a></sup> Unga rahm qilmanglar, Isroilni aybsizning qonidan tozalanglar. Shunda baxtiyor bo‘lasiz.</div>
  <div id="14"><sup><a href="https://www.kitobook.com/compare/book/05/19/14/" title="сравнение переводов, параллельные ссылки">14</a></sup> Egangiz Xudo sizlarga mulk qilib berayotgan yerda, ota–bobolaringiz ilgaridan belgilagan qo‘shningizning chegarasini surmanglar.</div>
  <div id="15"><sup><a href="https://www.kitobook.com/compare/book/05/19/15/" title="сравнение переводов, параллельные ссылки">15</a></sup> Birovni gunoh yoki jinoyat qilishda ayblash uchun bitta guvoh yetarli emas. Ish ikkita yoki uchta guvohning so‘zlari asosida ko‘rib chiqiladi.</div>
  <div id="16"><sup><a href="https://www.kitobook.com/compare/book/05/19/16/" title="сравнение переводов, параллельные ссылки">16</a></sup> Agar soxta guvoh yomon niyat bilan birortasini ayblasa,</div>
  <div id="17"><sup><a href="https://www.kitobook.com/compare/book/05/19/17/" title="сравнение переводов, параллельные ссылки">17</a></sup> janjallashayotgan ikkala odam Egamizning huzuriga borsinlar. O‘sha kunlarda xizmatini o‘tayotgan ruhoniylarga va hakamlarga uchrashsinlar.</div>
  <div id="18"><sup><a href="https://www.kitobook.com/compare/book/05/19/18/" title="сравнение переводов, параллельные ссылки">18</a></sup> Hakamlar ishni yaxshilab ko‘rib chiqishsin. Agar guvoh birodariga qarshi yolg‘on guvohlik berayotgan bo‘lsa,</div>
  <div id="19"><sup><a href="https://www.kitobook.com/compare/book/05/19/19/" title="сравнение переводов, параллельные ссылки">19</a></sup> birodariga qarshi o‘ylagan niyatini o‘ziga qaytaringlar. Shu tariqa orangizdan yomonlikni yo‘q qilinglar.</div>
  <div id="20"><sup><a href="https://www.kitobook.com/compare/book/05/19/20/" title="сравнение переводов, параллельные ссылки">20</a></sup> Boshqalar bo‘lib o‘tgan voqealarni eshitib, qo‘rqadilar, orangizda bunday jinoyatni boshqa qilmaydilar.</div>
  <div id="21"><sup><a href="https://www.kitobook.com/compare/book/05/19/21/" title="сравнение переводов, параллельные ссылки">21</a></sup> Bundaylarga rahm qilmanglar: jonga — jon, ko‘zga — ko‘z, tishga — tish, qo‘lga — qo‘l, oyoqqa — oyoq.</div>
</div>