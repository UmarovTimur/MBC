<div itemprop="articleBody" class="text">
  <div id="1"><sup><a href="https://www.kitobook.com/compare/book/05/23/1/" title="сравнение переводов, параллельные ссылки">1</a></sup> Jinsiy a’zosi kesib tashlangan yoki moyagi ezilgan odam Egamiz jamoasiga kirolmaydi.</div>
  <div id="2"><sup><a href="https://www.kitobook.com/compare/book/05/23/2/" title="сравнение переводов, параллельные ссылки">2</a></sup> Noqonuniy tug‘ilgan bola Egamiz jamoasiga kirolmaydi, uning o‘ninchi avlodigacha birorta avlodi ham Egamiz jamoasiga kirolmaydi.</div>
  <div id="3"><sup><a href="https://www.kitobook.com/compare/book/05/23/3/" title="сравнение переводов, параллельные ссылки">3</a></sup> Ommonliklar va Mo‘abliklar Egamiz jamoasiga kirolmaydi, ularning o‘ninchi avlodigacha birorta avlodi Egamiz jamoasiga aslo kirolmaydi.</div>
  <div id="4"><sup><a href="https://www.kitobook.com/compare/book/05/23/4/" title="сравнение переводов, параллельные ссылки">4</a></sup> Chunki Misrdan chiqib kelayotganingizda ular yo‘lda sizlarni non va suv bilan kutib olmadilar. Ular Oram–Naxrayimdagi Pato‘r shahridan Bavo‘r o‘g‘li Balomni sizlarni la’natlash uchun yolladi.</div>
  <div id="5"><sup><a href="https://www.kitobook.com/compare/book/05/23/5/" title="сравнение переводов, параллельные ссылки">5</a></sup> Lekin Egangiz Xudo Balomga quloq solishni xohlamadi. Egangiz Xudo sizlarni sevgani uchun, Balomning la’natini barakaga aylantirdi.</div>
  <div id="6"><sup><a href="https://www.kitobook.com/compare/book/05/23/6/" title="сравнение переводов, параллельные ссылки">6</a></sup> Tirik ekansiz, ularning tinchligini, farovonligini hech qachon ko‘zlamanglar.</div>
  <div id="7"><sup><a href="https://www.kitobook.com/compare/book/05/23/7/" title="сравнение переводов, параллельные ссылки">7</a></sup> Edomliklardan esa hazar qilmanglar, chunki ular sizlarning qarindoshlaringizdir. Misrliklardan ham hazar qilmanglar, chunki sizlar ularning yurtida musofir bo‘lgan edingizlar.</div>
  <div id="8"><sup><a href="https://www.kitobook.com/compare/book/05/23/8/" title="сравнение переводов, параллельные ссылки">8</a></sup> Ulardan tug‘ilgan uchinchi avlod bolalari Egamiz jamoasiga kirsa bo‘ladi.</div>
  <div id="9"><sup><a href="https://www.kitobook.com/compare/book/05/23/9/" title="сравнение переводов, параллельные ссылки">9</a></sup> Dushmanlaringiz bilan jang qilishga borganingizda, har qanday haromlikdan saqlaning.</div>
  <div id="10"><sup><a href="https://www.kitobook.com/compare/book/05/23/10/" title="сравнение переводов, параллельные ссылки">10</a></sup> Agar orangizdan birortasi, kechasi maniy oqqani tufayli harom bo‘lib qolsa, u qarorgohdan chiqib ketsin. U qarorgohda qolishi mumkin emas.</div>
  <div id="11"><sup><a href="https://www.kitobook.com/compare/book/05/23/11/" title="сравнение переводов, параллельные ссылки">11</a></sup> Kech kirayotganda yuvinib, quyosh botgandan keyin qarorgohga kirishi mumkin.</div>
  <div id="12"><sup><a href="https://www.kitobook.com/compare/book/05/23/12/" title="сравнение переводов, параллельные ссылки">12</a></sup> Qarorgohning tashqarisida hojat chiqarishingiz uchun joy bo‘lsin.</div>
  <div id="13"><sup><a href="https://www.kitobook.com/compare/book/05/23/13/" title="сравнение переводов, параллельные ссылки">13</a></sup> Qurol–aslahangiz orasida kurakchangiz ham bo‘lsin, ehtiyojingizni qondirib bo‘lganingizdan keyin kurakchangiz bilan chuqurcha kovlab, ko‘mib qo‘ying.</div>
  <div id="14"><sup><a href="https://www.kitobook.com/compare/book/05/23/14/" title="сравнение переводов, параллельные ссылки">14</a></sup> Qarorgohingizni pok saqlang, chunki Egangiz Xudo sizlarga najot berish va dushmanlaringiz ustidan g‘alaba qozonishingiz uchun sizlar bilan qarorgohdadir. Agar U orangizda uyatli ishlarni ko‘rsa, sizlardan yuz o‘giradi.</div>
  <div id="15"><sup><a href="https://www.kitobook.com/compare/book/05/23/15/" title="сравнение переводов, параллельные ссылки">15</a></sup> Egasidan qochib, Isroildan panoh so‘rab kelgan qulni yana qaytarib egasiga berib yubormanglar.</div>
  <div id="16"><sup><a href="https://www.kitobook.com/compare/book/05/23/16/" title="сравнение переводов, параллельные ссылки">16</a></sup> U sizlarning orangizda, o‘zi yoqtirgan joyda, tanlagan shaharlaringizning birida yashayversin. Unga zulm qilmanglar.</div>
  <div id="17"><sup><a href="https://www.kitobook.com/compare/book/05/23/17/" title="сравнение переводов, параллельные ссылки">17</a></sup> Isroil ayollari orasida sajdagoh fohishalari bo‘lmasin. Isroil erkaklari orasida sajdagoh fahshbozlari bo‘lmasin.</div>
  <div id="18"><sup><a href="https://www.kitobook.com/compare/book/05/23/18/" title="сравнение переводов, параллельные ссылки">18</a></sup> Egangiz buzuq ayolu erkaklardan jirkanadi. Ularning ish xaqini Egangiz Xudoning uyiga olib kirmanglar. O‘shani atalgan nazr sifatida keltirmanglar.</div>
  <div id="19"><sup><a href="https://www.kitobook.com/compare/book/05/23/19/" title="сравнение переводов, параллельные ссылки">19</a></sup> Isroil xalqidan bo‘lgan birodaringizga kumushni, nonni yoki har qanday boshqa narsani qarzga berganingizda, foiz talab qilmanglar.</div>
  <div id="20"><sup><a href="https://www.kitobook.com/compare/book/05/23/20/" title="сравнение переводов, параллельные ссылки">20</a></sup> Boshqa xalqdan bo‘lgandan foiz talab qilsangiz bo‘ladi, lekin birodaringizdan foiz talab qilmanglar. Shunda Egangiz Xudo sizga mulk qilib beradigan yurtda har bir ishingizga baraka beradi.</div>
  <div id="21"><sup><a href="https://www.kitobook.com/compare/book/05/23/21/" title="сравнение переводов, параллельные ссылки">21</a></sup> Egangiz Xudoga nazr atagan bo‘lsangiz, uni kechiktirmasdan keltiring. Egangiz Xudo va’dangizni bajarishni sizdan talab qiladi. Keltirmasangiz, o‘zingizga gunoh orttirib olasiz.</div>
  <div id="22"><sup><a href="https://www.kitobook.com/compare/book/05/23/22/" title="сравнение переводов, параллельные ссылки">22</a></sup> Nazr atamasangiz gunoh bo‘lmaydi.</div>
  <div id="23"><sup><a href="https://www.kitobook.com/compare/book/05/23/23/" title="сравнение переводов, параллельные ссылки">23</a></sup> Ammo o‘z xohishingiz bilan Egangiz Xudoga ont ichib nazr atasangiz, og‘zingizdan chiqqan va’dangizni albatta bajaring.</div>
  <div id="24"><sup><a href="https://www.kitobook.com/compare/book/05/23/24/" title="сравнение переводов, параллельные ссылки">24</a></sup> Birovning uzumzoriga kirganingizda, to‘yguningizcha uzumdan yesangiz bo‘ladi, lekin idishingizga terib olmang.</div>
  <div id="25"><sup><a href="https://www.kitobook.com/compare/book/05/23/25/" title="сравнение переводов, параллельные ссылки">25</a></sup> Birovning dalasiga kirganingizda qo‘lingiz bilan boshoq uzsangiz bo‘ladi, lekin ekiniga o‘roq solmang.</div>
</div>