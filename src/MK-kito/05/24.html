<div itemprop="articleBody" class="text">
  <div id="1"><sup><a href="https://www.kitobook.com/compare/book/05/24/1/" title="сравнение переводов, параллельные ссылки">1</a></sup> Agar biror kishi uylansa–yu keyinchalik xotinidan birorta uyatli qiliq topib, uni yoqtirmay qolsa, uning qo‘liga taloq xati yozib berib, uyidan chiqarib yuborishi mumkin.</div>
  <div id="2"><sup><a href="https://www.kitobook.com/compare/book/05/24/2/" title="сравнение переводов, параллельные ссылки">2</a></sup> Ayol erining uyidan ketib, boshqa erga tegsa–yu,</div>
  <div id="3"><sup><a href="https://www.kitobook.com/compare/book/05/24/3/" title="сравнение переводов, параллельные ссылки">3</a></sup> bu eri ham uni yoqtirmay qolsa, ayolning qo‘liga taloq xati yozib berib, uyidan chiqarib yuborsa yoki ayolning keyingi eri o‘lib qolsa,</div>
  <div id="4"><sup><a href="https://www.kitobook.com/compare/book/05/24/4/" title="сравнение переводов, параллельные ссылки">4</a></sup> birinchi eri ayolga qaytadan uylanishi mumkin emas. Chunki u ayol harom bo‘ldi. Bunday qilmishdan Egangiz Xudo jirkanadi. Egangiz Xudo sizlarga mulk qilib berayotgan yurtni bulg‘amang.</div>
  <div id="5"><sup><a href="https://www.kitobook.com/compare/book/05/24/5/" title="сравнение переводов, параллельные ссылки">5</a></sup> Yangi uylangan odam urushga bormasin, shunga o‘xshash majburiyat unga yuklanmasin. U bir yil davomida erkin bo‘lib, xotinini uyda baxtli qilsin.</div>
  <div id="6"><sup><a href="https://www.kitobook.com/compare/book/05/24/6/" title="сравнение переводов, параллельные ссылки">6</a></sup> Hech kim tegirmonni yoki tegirmon toshini garovga olmasin. Shunday qilsa, u hayotni garovga olganday bo‘ladi.</div>
  <div id="7"><sup><a href="https://www.kitobook.com/compare/book/05/24/7/" title="сравнение переводов, параллельные ссылки">7</a></sup> Agar birortasi Isroil xalqidan bo‘lgan birodarini o‘g‘irlab, uni qul qilib olgani yoki sotgani ma’lum bo‘lsa, bunday o‘g‘ri o‘ldirilsin. Shu tariqa orangizdan yomonlikni yo‘q qilinglar.</div>
  <div id="8"><sup><a href="https://www.kitobook.com/compare/book/05/24/8/" title="сравнение переводов, параллельные ссылки">8</a></sup> Teri kasalligidan ehtiyot bo‘linglar. Men leviruhoniylariga bergan amrlarimni bitta qoldirmay bajaringlar.</div>
  <div id="9"><sup><a href="https://www.kitobook.com/compare/book/05/24/9/" title="сравнение переводов, параллельные ссылки">9</a></sup> Misrdan chiqqanlaringizdan keyin, Egangiz Xudo yo‘lda Maryamni nima qilganini esingizda tutinglar.</div>
  <div id="10"><sup><a href="https://www.kitobook.com/compare/book/05/24/10/" title="сравнение переводов, параллельные ссылки">10</a></sup> Birovga biror narsani qarzga berganingizda, garov olgani uning uyiga kirmang.</div>
  <div id="11"><sup><a href="https://www.kitobook.com/compare/book/05/24/11/" title="сравнение переводов, параллельные ссылки">11</a></sup> Tashqarida kutib turing. Siz qarz berayotgan odamning o‘zi sizga garovni ko‘chaga olib chiqib bersin.</div>
  <div id="12"><sup><a href="https://www.kitobook.com/compare/book/05/24/12/" title="сравнение переводов, параллельные ссылки">12</a></sup> Agar u kambag‘al bo‘lsa, uning kiyimini garovga olib, uxlagani yotmang.</div>
  <div id="13"><sup><a href="https://www.kitobook.com/compare/book/05/24/13/" title="сравнение переводов, параллельные ссылки">13</a></sup> Quyosh botayotganda undan olgan garovni qaytarib bering. U o‘zining kiyimini kiyib uxlasin, sizni duo qilsin. Bu bilan siz Egangiz Xudoning nazarida to‘g‘ri ish qilgan bo‘lasiz.</div>
  <div id="14"><sup><a href="https://www.kitobook.com/compare/book/05/24/14/" title="сравнение переводов, параллельные ссылки">14</a></sup> Kambag‘al, muhtoj mardikorning ish haqini ushlab qolmang. U Isroil xalqidan bo‘ladimi yoki shahringizga kelgan musofir bo‘ladimi, bunday qilmang.</div>
  <div id="15"><sup><a href="https://www.kitobook.com/compare/book/05/24/15/" title="сравнение переводов, параллельные ссылки">15</a></sup> U kambag‘aldir, tirikchiligi mana shu ish haqiga bog‘liq. Shuning uchun, har kuni, quyosh botmasdan oldin unga xaqini bering. Aks holda birodaringiz Egamizga sizdan noliydi, natijada siz gunoh orttirib olasiz.</div>
  <div id="16"><sup><a href="https://www.kitobook.com/compare/book/05/24/16/" title="сравнение переводов, параллельные ссылки">16</a></sup> Otalar farzandlarining gunohi uchun o‘ldirilmasin. Farzandlar otalarining gunohi uchun o‘ldirilmasin. Har kim o‘z gunohi uchun o‘zi o‘lim jazosini olsin.</div>
  <div id="17"><sup><a href="https://www.kitobook.com/compare/book/05/24/17/" title="сравнение переводов, параллельные ссылки">17</a></sup> Musofir va yetimga nohaqlik qilmang, bevaning kiyimini garovga olmang.</div>
  <div id="18"><sup><a href="https://www.kitobook.com/compare/book/05/24/18/" title="сравнение переводов, параллельные ссылки">18</a></sup> O‘zlaringiz ham Misrda qul bo‘lganingizni, Egangiz Xudo sizlarni ozod qilib, u yerdan olib chiqqanini yodingizda tuting. Shuning uchun ham men sizlarga shunday qilinglar, deb buyuryapman.</div>
  <div id="19"><sup><a href="https://www.kitobook.com/compare/book/05/24/19/" title="сравнение переводов, параллельные ссылки">19</a></sup> Dalangiz hosilini o‘rganingizda, biron bog‘lam esingizdan chiqib qolsa, shu bog‘lamni olib kelgani qaytib bormang. O‘sha bog‘lam musofirlarga, yetim va bevalarga qolsin. Shunda Egangiz Xudo qiladigan har bir ishingizga baraka beradi.</div>
  <div id="20"><sup><a href="https://www.kitobook.com/compare/book/05/24/20/" title="сравнение переводов, параллельные ссылки">20</a></sup> Zaytun daraxtingiz mevasini qoqib olganingizdan keyin, qolgan–qutganiga tegmang. Ularni musofirlarga, yetim va bevalarga qoldiring.</div>
  <div id="21"><sup><a href="https://www.kitobook.com/compare/book/05/24/21/" title="сравнение переводов, параллельные ссылки">21</a></sup> Uzumzoringiz hosilini yiqqaningizda, toklarda qolib ketgan uzum boshlarini yig‘ib olmang. Ularni musofir, yetim va bevalarga qoldiring.</div>
  <div id="22"><sup><a href="https://www.kitobook.com/compare/book/05/24/22/" title="сравнение переводов, параллельные ссылки">22</a></sup> Misrda qul bo‘lganingizni esingizdan chiqarmang. Shuning uchun ham men sizlarga shunday qilinglar, deb buyuryapman.</div>
</div>