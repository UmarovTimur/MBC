<div itemprop="articleBody" class="text">
  <div id="1"><sup><a href="https://www.kitobook.com/compare/book/18/24/1/" title="сравнение переводов, параллельные ссылки">1</a></sup> Nima uchun Qodir Xudo hukm vaqtini belgilamaydi? Nima uchun Xudoni bilganlar bekorga Uni kutadilar?</div>
  <div id="2"><sup><a href="https://www.kitobook.com/compare/book/18/24/2/" title="сравнение переводов, параллельные ссылки">2</a></sup> Fosiqlar chegaralarni buzadilar, O‘g‘irlangan podalarni yaylovlarda boqadilar.</div>
  <div id="3"><sup><a href="https://www.kitobook.com/compare/book/18/24/3/" title="сравнение переводов, параллельные ссылки">3</a></sup> Yetimlarning eshaklarini haydab ketadilar. Bevaning ho‘kizini kafillik sifatida olib qo‘yadilar.</div>
  <div id="4"><sup><a href="https://www.kitobook.com/compare/book/18/24/4/" title="сравнение переводов, параллельные ссылки">4</a></sup> Kambag‘allarni yo‘ldan chetga chiqarib tashlaydilar. Qashshoqlarni yashirinishga majbur qiladilar.</div>
  <div id="5"><sup><a href="https://www.kitobook.com/compare/book/18/24/5/" title="сравнение переводов, параллельные ссылки">5</a></sup> Qashshoqlar yovvoyi eshaklarday cho‘lda ovqat izlashadi, Ularning farzandlari uchun dashtdan boshqa yerda ovqat yo‘q.</div>
  <div id="6"><sup><a href="https://www.kitobook.com/compare/book/18/24/6/" title="сравнение переводов, параллельные ссылки">6</a></sup> Begonalarning dalalarida somon yig‘ishadi, Fosiqlarning uzumzorlarida qolgan–qutganini terishadi.</div>
  <div id="7"><sup><a href="https://www.kitobook.com/compare/book/18/24/7/" title="сравнение переводов, параллельные ссылки">7</a></sup> Tunni kiyim–kechaksiz, yalang‘och o‘tkazadi, Sovuqda ularning yopinadigan narsasi yo‘q.</div>
  <div id="8"><sup><a href="https://www.kitobook.com/compare/book/18/24/8/" title="сравнение переводов, параллельные ссылки">8</a></sup> Tog‘ yomg‘irlari ularni shalabbo qiladi, Boshpanalari yo‘qligidan ular Qoyaning oldida qaltiraydilar.</div>
  <div id="9"><sup><a href="https://www.kitobook.com/compare/book/18/24/9/" title="сравнение переводов, параллельные ссылки">9</a></sup> Fosiqlar bevaning farzandini Onasining quchog‘idan yulib oladi, Kambag‘alning chaqalog‘ini kafillik qilib oladi.</div>
  <div id="10"><sup><a href="https://www.kitobook.com/compare/book/18/24/10/" title="сравнение переводов, параллельные ссылки">10</a></sup> Kiyimlari yo‘qligidan kambag‘allar yalang‘och yurishadi. Bug‘doy bog‘lamlarini ko‘tarib yursalar–da, qorinlari och qoladi.</div>
  <div id="11"><sup><a href="https://www.kitobook.com/compare/book/18/24/11/" title="сравнение переводов, параллельные ссылки">11</a></sup> Qator–qator zaytun daraxtlari orasida Zaytunlarni ezib moy chiqaradilar. Uzum ezib sharob qiladilar, Ammo chanqoqlari bosilmaydi.</div>
  <div id="12"><sup><a href="https://www.kitobook.com/compare/book/18/24/12/" title="сравнение переводов, параллельные ссылки">12</a></sup> Shaharda jon berayotganlarning nolalari eshitiladi, Jarohatlanganlar madad so‘rab faryod qiladi. Shunda ham Xudo hech kimni bu haqsizlik uchun javobgar tutmaydi.</div>
  <div id="13"><sup><a href="https://www.kitobook.com/compare/book/18/24/13/" title="сравнение переводов, параллельные ссылки">13</a></sup> Nurga qarshi bosh ko‘targanlar bor. Ular nur yo‘lidan yurmaydilar, Nur yo‘li olib boradigan joylarga bormaydilar.</div>
  <div id="14"><sup><a href="https://www.kitobook.com/compare/book/18/24/14/" title="сравнение переводов, параллельные ссылки">14</a></sup> Qotil erta tongda turadi, Kambag‘alu bechorani o‘ldiradi, Kechasi esa o‘g‘irlik qiladi.</div>
  <div id="15"><sup><a href="https://www.kitobook.com/compare/book/18/24/15/" title="сравнение переводов, параллельные ссылки">15</a></sup> Zinokor kech bo‘lishini kutadi, “O‘shanda meni hech kim ko‘rmaydi”, deb o‘ylaydi. Niqob bilan yuzini berkitadi.</div>
  <div id="16"><sup><a href="https://www.kitobook.com/compare/book/18/24/16/" title="сравнение переводов, параллельные ссылки">16</a></sup> O‘g‘rilar kechasi uylarni talab, Kunduz kuni yashirinadi. Ular nur nimaligini bilmaydi.</div>
  <div id="17"><sup><a href="https://www.kitobook.com/compare/book/18/24/17/" title="сравнение переводов, параллельные ссылки">17</a></sup> Barcha o‘g‘rilarning tongi zulmatdir. Ha, zulmat dahshatlari ularning do‘stidir.</div>
  <div id="18"><sup><a href="https://www.kitobook.com/compare/book/18/24/18/" title="сравнение переводов, параллельные ссылки">18</a></sup> Ammo o‘sha fosiqlar daryo suvlari ustidagi ko‘pikday o‘tkinchidir. Ularning yerlari la’natlangan, Ularning uzumzorlariga hech kim qadam bosmaydi.</div>
  <div id="19"><sup><a href="https://www.kitobook.com/compare/book/18/24/19/" title="сравнение переводов, параллельные ссылки">19</a></sup> Issiq havo va qurg‘oqchilik qorni eritib yo‘q qilganday, O‘liklar diyori ham gunohkorni o‘z og‘ushiga oladi.</div>
  <div id="20"><sup><a href="https://www.kitobook.com/compare/book/18/24/20/" title="сравнение переводов, параллельные ссылки">20</a></sup> Qurtlar esa uni maza qilib yeyishadi. Gunohkorni hatto o‘z onasi unutadi, Hech kim uni esga olmaydi. Fosiqlar daraxtlarday sindirib tashlanadi.</div>
  <div id="21"><sup><a href="https://www.kitobook.com/compare/book/18/24/21/" title="сравнение переводов, параллельные ссылки">21</a></sup> Fosiqlar farzandsiz ayolga zulm o‘tkazadi, Bevalarga mehr–shafqat ko‘rsatmaydi.</div>
  <div id="22"><sup><a href="https://www.kitobook.com/compare/book/18/24/22/" title="сравнение переводов, параллельные ссылки">22</a></sup> Ammo Xudo O‘z qudrati bilan kuchlilarni halok qiladi. Ular baland ko‘tarilishi mumkin, Ammo ularning hayoti uchun kafolat yo‘q.</div>
  <div id="23"><sup><a href="https://www.kitobook.com/compare/book/18/24/23/" title="сравнение переводов, параллельные ссылки">23</a></sup> Ular osoyishta yashashlariga Xudo yo‘l qo‘yadi, Ammo O‘zi ularning yo‘llarini doim kuzatib turadi.</div>
  <div id="24"><sup><a href="https://www.kitobook.com/compare/book/18/24/24/" title="сравнение переводов, параллельные ссылки">24</a></sup> Hozircha ular buyuk bo‘lsa ham, keyinroq yo‘q bo‘ladi. Ular pastga uriladi, xuddi boshqalarday o‘lib ketadi. Don boshoqlariday qurib qoladi.</div>
  <div id="25"><sup><a href="https://www.kitobook.com/compare/book/18/24/25/" title="сравнение переводов, параллельные ссылки">25</a></sup> Qani, kim gaplarimni yolg‘on, deb ayta oladi? Kim mening gaplarimni puchga chiqara biladi?</div>
</div>