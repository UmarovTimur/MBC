<div itemprop="articleBody" class="text">
  <div id="1"><sup><a href="https://www.kitobook.com/compare/book/18/27/1/" title="сравнение переводов, параллельные ссылки">1</a></sup> Ayub yana gap boshlab shunday dedi:</div>
  <div id="2"><sup><a href="https://www.kitobook.com/compare/book/18/27/2/" title="сравнение переводов, параллельные ссылки">2</a></sup> “Menga adolat qilmay, Qalbimni yaralagan Qodir Xudo shohid!</div>
  <div id="3"><sup><a href="https://www.kitobook.com/compare/book/18/27/3/" title="сравнение переводов, параллельные ссылки">3</a></sup> Tanamda Xudo ato qilgan jon bor ekan, Oxirgi nafasim chiqmaguncha,</div>
  <div id="4"><sup><a href="https://www.kitobook.com/compare/book/18/27/4/" title="сравнение переводов, параллельные ссылки">4</a></sup> Og‘zimdan fisqu fasod eshitilmas, Tilimdan yolg‘on so‘zlar chiqmas.</div>
  <div id="5"><sup><a href="https://www.kitobook.com/compare/book/18/27/5/" title="сравнение переводов, параллельные ссылки">5</a></sup> Hech qachon sizlar haq, deb tan olmayman, O‘lgunimcha aybsiz ekanligimni rad qilmayman.</div>
  <div id="6"><sup><a href="https://www.kitobook.com/compare/book/18/27/6/" title="сравнение переводов, параллельные ссылки">6</a></sup> Ikkilanmay o‘zim haqligimni aytaveraman, Hayot ekanman, vijdonim toza mening.</div>
  <div id="7"><sup><a href="https://www.kitobook.com/compare/book/18/27/7/" title="сравнение переводов, параллельные ссылки">7</a></sup> Dushmanim fosiqlarday jazo olsin, Raqiblarim yovuzlarday jazolansin.</div>
  <div id="8"><sup><a href="https://www.kitobook.com/compare/book/18/27/8/" title="сравнение переводов, параллельные ссылки">8</a></sup> Xudosiz odam hayotdan mahrum bo‘lganda, Unda qanday umid qoladi? Xudo uni yo‘q qilganda umidi bo‘ladimi?</div>
  <div id="9"><sup><a href="https://www.kitobook.com/compare/book/18/27/9/" title="сравнение переводов, параллельные ссылки">9</a></sup> Xudosizlarning boshiga kulfat tushganda, Xudo ularning faryodiga quloq tutarmikin?</div>
  <div id="10"><sup><a href="https://www.kitobook.com/compare/book/18/27/10/" title="сравнение переводов, параллельные ссылки">10</a></sup> Axir, ular Qodir Xudodan zavq topmaydilar– ku! Ular har doim ham Xudoga iltijo qilmaydilar– ku!</div>
  <div id="11"><sup><a href="https://www.kitobook.com/compare/book/18/27/11/" title="сравнение переводов, параллельные ссылки">11</a></sup> Xudoning qudrati haqida sizlarga o‘rgataman. Qodir Xudoning yo‘llarini sizlardan yashirmayman.</div>
  <div id="12"><sup><a href="https://www.kitobook.com/compare/book/18/27/12/" title="сравнение переводов, параллельные ссылки">12</a></sup> Axir, o‘zingiz bularning hammasini ko‘rgansiz–ku! Shunda ham bekorchi gaplarni gapirishni qo‘ymaysiz.</div>
  <div id="13"><sup><a href="https://www.kitobook.com/compare/book/18/27/13/" title="сравнение переводов, параллельные ссылки">13</a></sup> Fosiqlarning taqdiri quyidagichadir, Qodir Xudo zolimlarning boshiga solgani mana shudir:</div>
  <div id="14"><sup><a href="https://www.kitobook.com/compare/book/18/27/14/" title="сравнение переводов, параллельные ссылки">14</a></sup> Ularning farzandlari ko‘paysa ham, Baribir urushda halok bo‘ladi. Zurriyoti hech qachon nonga to‘ymaydi.</div>
  <div id="15"><sup><a href="https://www.kitobook.com/compare/book/18/27/15/" title="сравнение переводов, параллельные ссылки">15</a></sup> Tirik qolganlarini o‘lat nobud qiladi, Bevalari esa aza ham tutolmaydi.</div>
  <div id="16"><sup><a href="https://www.kitobook.com/compare/book/18/27/16/" title="сравнение переводов, параллельные ссылки">16</a></sup> Kumushlari changday ko‘p bo‘lsa ham, Kiyim–kechaklari uyum–uyum bo‘lsa ham,</div>
  <div id="17"><sup><a href="https://www.kitobook.com/compare/book/18/27/17/" title="сравнение переводов, параллельные ссылки">17</a></sup> O‘sha kiyimlarni solihlar kiyadi, Kumushlarini esa aybsizlar bo‘lib oladi.</div>
  <div id="18"><sup><a href="https://www.kitobook.com/compare/book/18/27/18/" title="сравнение переводов, параллельные ссылки">18</a></sup> Fosiqlarning uylari qush iniday mo‘rt bo‘ladi, Dala qorovullarining kapalari singari bo‘ladi.</div>
  <div id="19"><sup><a href="https://www.kitobook.com/compare/book/18/27/19/" title="сравнение переводов, параллельные ссылки">19</a></sup> Fosiqlar kechqurun yostiqqa bosh qo‘yganda boy bo‘lsa, Ko‘zlarini ochib qaraganda, bor boyliklari yo‘qolib ketgan bo‘ladi.</div>
  <div id="20"><sup><a href="https://www.kitobook.com/compare/book/18/27/20/" title="сравнение переводов, параллельные ссылки">20</a></sup> Vahima ularni suv toshqiniday bosadi, Tunda bo‘ronlar ularni uchirib ketadi.</div>
  <div id="21"><sup><a href="https://www.kitobook.com/compare/book/18/27/21/" title="сравнение переводов, параллельные ссылки">21</a></sup> Sharq shamoli ularni olib ketadi, Fosiqlarni o‘z joylaridan supurib tashlaydi.</div>
  <div id="22"><sup><a href="https://www.kitobook.com/compare/book/18/27/22/" title="сравнение переводов, параллельные ссылки">22</a></sup> Bu shamol shafqatsizlarcha ularga tashlanadi, Fosiqlar shamolning kuchidan qochishga urinadi.</div>
  <div id="23"><sup><a href="https://www.kitobook.com/compare/book/18/27/23/" title="сравнение переводов, параллельные ссылки">23</a></sup> Shamol ularning ustidan kuladi, Hushtak chalib, ularni dahshatga soladi.</div>
</div>