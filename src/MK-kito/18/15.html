<div itemprop="articleBody" class="text">
  <div id="1"><sup><a href="https://www.kitobook.com/compare/book/18/15/1/" title="сравнение переводов, параллельные ссылки">1</a></sup> Keyin temonlik Elifaz shunday dedi:</div>
  <div id="2"><sup><a href="https://www.kitobook.com/compare/book/18/15/2/" title="сравнение переводов, параллельные ссылки">2</a></sup> “Dono kishi shunday behuda so‘zlar bilan javob bermagan bo‘lardi! Og‘zini quruq gaplar bilan to‘ldirmas edi!</div>
  <div id="3"><sup><a href="https://www.kitobook.com/compare/book/18/15/3/" title="сравнение переводов, параллельные ссылки">3</a></sup> Befoyda so‘zlar aytib bahslashmagan bo‘lardi! Quruq gaplar aytmas edi!</div>
  <div id="4"><sup><a href="https://www.kitobook.com/compare/book/18/15/4/" title="сравнение переводов, параллельные ссылки">4</a></sup> Sen Xudodan qo‘rqmay qo‘yding! Toat–ibodatga to‘sqinlik qilyapsan.</div>
  <div id="5"><sup><a href="https://www.kitobook.com/compare/book/18/15/5/" title="сравнение переводов, параллельные ссылки">5</a></sup> Gunohlaring senga gap o‘rgatyapti, Xuddi ayyorlarday gapiryapsan.</div>
  <div id="6"><sup><a href="https://www.kitobook.com/compare/book/18/15/6/" title="сравнение переводов, параллельные ссылки">6</a></sup> Men emas, o‘z og‘zing seni hukm qilyapti, O‘z lablaring senga qarshi guvohlik beryapti.</div>
  <div id="7"><sup><a href="https://www.kitobook.com/compare/book/18/15/7/" title="сравнение переводов, параллельные ссылки">7</a></sup> Nima, sen odamzodning to‘ng‘ichimisan?! Qirlar yaratilmasdan oldin tug‘ilganmisan?!</div>
  <div id="8"><sup><a href="https://www.kitobook.com/compare/book/18/15/8/" title="сравнение переводов, параллельные ссылки">8</a></sup> Xudoning kengashida qatnashganmisan?! Nima, faqatgina o‘zingni dono, deb bilasanmi?!</div>
  <div id="9"><sup><a href="https://www.kitobook.com/compare/book/18/15/9/" title="сравнение переводов, параллельные ссылки">9</a></sup> Xo‘sh, biz bilmagan nimani bilasan? Biz tushunmaganlarni sen tushunasanmi?</div>
  <div id="10"><sup><a href="https://www.kitobook.com/compare/book/18/15/10/" title="сравнение переводов, параллельные ссылки">10</a></sup> Ha, oqsoqollar, keksalar, Otangdan ham yoshi ulug‘roq bo‘lganlar biz tomonda.</div>
  <div id="11"><sup><a href="https://www.kitobook.com/compare/book/18/15/11/" title="сравнение переводов, параллельные ссылки">11</a></sup> Xudoning tasallisi senga kamlik qilyaptimi?! Muloyimlik bilan aytgan so‘zi senga yetmayaptimi?!</div>
  <div id="12"><sup><a href="https://www.kitobook.com/compare/book/18/15/12/" title="сравнение переводов, параллельные ссылки">12</a></sup> Nima uchun yuragingning amriga qarab ish tutasan? Nima uchun ko‘zlaringni chaqchaytirasan?</div>
  <div id="13"><sup><a href="https://www.kitobook.com/compare/book/18/15/13/" title="сравнение переводов, параллельные ссылки">13</a></sup> Nima uchun sen Xudo bilan teskarisan? Nimaga og‘zingdan shunday so‘zlar chiqyapti?</div>
  <div id="14"><sup><a href="https://www.kitobook.com/compare/book/18/15/14/" title="сравнение переводов, параллельные ссылки">14</a></sup> Inson o‘zi nimaki, pok bo‘la olsa?! Ayol zotidan tug‘ilgan inson qanday qilib solih bo‘la oladi?!</div>
  <div id="15"><sup><a href="https://www.kitobook.com/compare/book/18/15/15/" title="сравнение переводов, параллельные ссылки">15</a></sup> Xudo hatto O‘z farishtalariga ham ishonmaydi, Hatto samo ham Uning nazarida pok emas.</div>
  <div id="16"><sup><a href="https://www.kitobook.com/compare/book/18/15/16/" title="сравнение переводов, параллельные ссылки">16</a></sup> Shunday ekan, qabih va buzuq inson qanchalik tuban, Axir, inson yovuzlikni suvday ichib yuboradi– ku!</div>
  <div id="17"><sup><a href="https://www.kitobook.com/compare/book/18/15/17/" title="сравнение переводов, параллельные ссылки">17</a></sup> Quloq sol, men senga tushuntiraman, Ko‘rganimni aytib beraman.</div>
  <div id="18"><sup><a href="https://www.kitobook.com/compare/book/18/15/18/" title="сравнение переводов, параллельные ссылки">18</a></sup> Senga donishmandlarning gaplarini aytaman. Ular ajdodlaridan o‘rganib, yashirmasdan aytganlarini so‘zlab beraman.</div>
  <div id="19"><sup><a href="https://www.kitobook.com/compare/book/18/15/19/" title="сравнение переводов, параллельные ссылки">19</a></sup> Faqat o‘sha dono insonlarga yurt berilgan edi, Ularning orasida begonalar yo‘q edi.</div>
  <div id="20"><sup><a href="https://www.kitobook.com/compare/book/18/15/20/" title="сравнение переводов, параллельные ссылки">20</a></sup> Fosiqlarning butun umri og‘riq bilan o‘tadi, Zo‘ravonlarga berilgan barcha yillar sanoqlidir.</div>
  <div id="21"><sup><a href="https://www.kitobook.com/compare/book/18/15/21/" title="сравнение переводов, параллельные ссылки">21</a></sup> Dahshatli tovushlar quloqlariga tinchlik bermaydi. Farovonlik chog‘ida ham ularning ustiga bosqinchi bostirib keladi.</div>
  <div id="22"><sup><a href="https://www.kitobook.com/compare/book/18/15/22/" title="сравнение переводов, параллельные ссылки">22</a></sup> Fosiqlar zulmatdan qochib qutulishga umid qilmaydilar, Ularning peshanasiga qilichdan o‘lish yozilgan.</div>
  <div id="23"><sup><a href="https://www.kitobook.com/compare/book/18/15/23/" title="сравнение переводов, параллельные ссылки">23</a></sup> Ular non izlab daydib yuradilar, Zulmat kuni yaqinligini biladilar.</div>
  <div id="24"><sup><a href="https://www.kitobook.com/compare/book/18/15/24/" title="сравнение переводов, параллельные ссылки">24</a></sup> Qo‘rquv va qayg‘u ularni dahshatga soladi, Urushga tayyorlanayotgan shohday, vahimada yashaydilar.</div>
  <div id="25"><sup><a href="https://www.kitobook.com/compare/book/18/15/25/" title="сравнение переводов, параллельные ссылки">25</a></sup> Ular qo‘llarini Xudoga qarshi ko‘targani, Qodir Xudoga bo‘ysunmaganlari uchun shunday bo‘ladi.</div>
  <div id="26"><sup><a href="https://www.kitobook.com/compare/book/18/15/26/" title="сравнение переводов, параллельные ссылки">26</a></sup> Mustahkam qalqonlarini ko‘tarib, O‘jarlik bilan Unga qarshi chiqadilar.</div>
  <div id="27"><sup><a href="https://www.kitobook.com/compare/book/18/15/27/" title="сравнение переводов, параллельные ссылки">27</a></sup> Chunki ular semirib, yuzlari yiltirab ketgan, Qorniyu bellarini yog‘ bog‘lab ketgan.</div>
  <div id="28"><sup><a href="https://www.kitobook.com/compare/book/18/15/28/" title="сравнение переводов, параллельные ссылки">28</a></sup> Ular vayrona shaharlarda yashaydilar. Qulab tushay deb turgan, Hech kim yashamaydigan uylarda turadilar.</div>
  <div id="29"><sup><a href="https://www.kitobook.com/compare/book/18/15/29/" title="сравнение переводов, параллельные ссылки">29</a></sup> Ular boyligicha qolavermaydilar, boyliklari abadiy emas. Mol–dunyosi yer yuzidan yo‘q bo‘lib ketadi.</div>
  <div id="30"><sup><a href="https://www.kitobook.com/compare/book/18/15/30/" title="сравнение переводов, параллельные ссылки">30</a></sup> Ular zulmatdan qochib qutula olmaydilar. Ha, ular shoxlari yongan daraxtga o‘xshaydilar. Xudoning nafasi ularni uchirib yuboradi.</div>
  <div id="31"><sup><a href="https://www.kitobook.com/compare/book/18/15/31/" title="сравнение переводов, параллельные ссылки">31</a></sup> Behuda narsalarga umid bog‘lab, o‘zlarini aldamasinlar, Ularning mukofoti o‘sha behuda narsalar bo‘ladi.</div>
  <div id="32"><sup><a href="https://www.kitobook.com/compare/book/18/15/32/" title="сравнение переводов, параллельные ссылки">32</a></sup> Vaqti–soati yetmay turib, ular to‘liq jazo oladilar, Novdalari gullab–yashnamaydi.</div>
  <div id="33"><sup><a href="https://www.kitobook.com/compare/book/18/15/33/" title="сравнение переводов, параллельные ссылки">33</a></sup> Uzumlari pishmay turib uzib olingan tokday, Gullari to‘kilib, meva tugmagan zaytun daraxtiday bo‘lib qoladilar.</div>
  <div id="34"><sup><a href="https://www.kitobook.com/compare/book/18/15/34/" title="сравнение переводов, параллельные ссылки">34</a></sup> Betavfiqlar to‘dasi biror avlod qoldirmay o‘tib ketadi, Poraxo‘rlarning chodirlarini olov yondirib yuboradi.</div>
  <div id="35"><sup><a href="https://www.kitobook.com/compare/book/18/15/35/" title="сравнение переводов, параллельные ссылки">35</a></sup> Fosiqlar buzuqlikka homilador bo‘lib, yovuzlik tug‘adilar, Yuraklarida faqat yolg‘on tug‘iladi.</div>
</div>