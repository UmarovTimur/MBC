<div itemprop="articleBody" class="text">
  <div id="1"><sup><a href="https://www.kitobook.com/compare/book/18/12/1/" title="сравнение переводов, параллельные ссылки">1</a></sup> Ayub shunday deb javob berdi:</div>
  <div id="2"><sup><a href="https://www.kitobook.com/compare/book/18/12/2/" title="сравнение переводов, параллельные ссылки">2</a></sup> “Ha, sizlar hammaning o‘rniga gapirasizlar, to‘g‘rimi? O‘lsangiz, donolik ham siz bilan birga o‘lsa kerak–a?!</div>
  <div id="3"><sup><a href="https://www.kitobook.com/compare/book/18/12/3/" title="сравнение переводов, параллельные ссылки">3</a></sup> Men ham bir–ikkita narsa bilaman, Sizlar mendan ustun emassizlar. Sizlar aytayotganlarni kim ham bilmas ekan?!</div>
  <div id="4"><sup><a href="https://www.kitobook.com/compare/book/18/12/4/" title="сравнение переводов, параллельные ссылки">4</a></sup> Men Xudoga iltijolar qilyapman. Uning javob berishini kutyapman. Do‘stlarim esa ustimdan kulaveradilar. Solih va aybsiz bo‘lsam ham, hammaga mazax bo‘lib qoldim.</div>
  <div id="5"><sup><a href="https://www.kitobook.com/compare/book/18/12/5/" title="сравнение переводов, параллельные ссылки">5</a></sup> Betashvish yurganlar kulfatga takabburlik bilan qaraydilar. Falokatni qoqilayotganlarning taqdiri, deb biladilar.</div>
  <div id="6"><sup><a href="https://www.kitobook.com/compare/book/18/12/6/" title="сравнение переводов, параллельные ссылки">6</a></sup> O‘g‘rilarning chodirida ham tinchlik hukmron, Xudoning g‘azabini keltiradiganlar ham xavf– xatarsiz yuribdi. Go‘yo ular “gah” desa, Xudo qo‘liga qo‘nadi!</div>
  <div id="7"><sup><a href="https://www.kitobook.com/compare/book/18/12/7/" title="сравнение переводов, параллельные ссылки">7</a></sup> Mana, hayvonlardan so‘ranglar, Ular sizlarga o‘rgatadilar. Osmondagi qushlardan so‘ranglar, Ular sizlarga aytib beradilar.</div>
  <div id="8"><sup><a href="https://www.kitobook.com/compare/book/18/12/8/" title="сравнение переводов, параллельные ссылки">8</a></sup> Yerdan so‘ranglar, u sizlarga yo‘l–yo‘riq ko‘rsatadi. Dengizdagi baliqlar sizlarga tushuntiradilar.</div>
  <div id="9"><sup><a href="https://www.kitobook.com/compare/book/18/12/9/" title="сравнение переводов, параллельные ссылки">9</a></sup> Mana shu jonzotlarning orasida qaysi biri Hammasiga Egamiz sababchi ekanini bilmaydi?!</div>
  <div id="10"><sup><a href="https://www.kitobook.com/compare/book/18/12/10/" title="сравнение переводов, параллельные ссылки">10</a></sup> Har bir jonivorning hayotiyu Insonlarning nafasi Uning qo‘lidadir.</div>
  <div id="11"><sup><a href="https://www.kitobook.com/compare/book/18/12/11/" title="сравнение переводов, параллельные ссылки">11</a></sup> Og‘iz ovqatning ta’mini biladi. Xuddi shunday qilib, quloq ham eshitgan so‘zlarini sinab ko‘rishi kerak–ku?!</div>
  <div id="12"><sup><a href="https://www.kitobook.com/compare/book/18/12/12/" title="сравнение переводов, параллельные ссылки">12</a></sup> Aql–idrok ko‘p yil yashaganlarda, Donolik keksalarda bo‘ladi.</div>
  <div id="13"><sup><a href="https://www.kitobook.com/compare/book/18/12/13/" title="сравнение переводов, параллельные ссылки">13</a></sup> Lekin haqiqiy donolik va qudrat Xudodadir. Maslahat va aql–idrok Unga tegishlidir.</div>
  <div id="14"><sup><a href="https://www.kitobook.com/compare/book/18/12/14/" title="сравнение переводов, параллельные ссылки">14</a></sup> Agar Xudo nimanidir buzsa, qayta qurib bo‘lmaydi, Agar U qamab qo‘ysa, hech kim qochib keta olmaydi.</div>
  <div id="15"><sup><a href="https://www.kitobook.com/compare/book/18/12/15/" title="сравнение переводов, параллельные ссылки">15</a></sup> Agar U yomg‘irni ushlab tursa, yer cho‘lga aylanadi. Suvlarni qo‘yib yuborsa, yer yuzini suv bosadi.</div>
  <div id="16"><sup><a href="https://www.kitobook.com/compare/book/18/12/16/" title="сравнение переводов, параллельные ссылки">16</a></sup> Kuch va zafar Xudoga tegishli! Yolg‘onchiyu aldanganlar ham Uning qo‘lida!</div>
  <div id="17"><sup><a href="https://www.kitobook.com/compare/book/18/12/17/" title="сравнение переводов, параллельные ссылки">17</a></sup> U maslahatchilarni qip–yalang‘och qilib qo‘yadi, Hakamlarni ham aqldan ozdiradi.</div>
  <div id="18"><sup><a href="https://www.kitobook.com/compare/book/18/12/18/" title="сравнение переводов, параллельные ссылки">18</a></sup> Xudo shohlarning ham to‘nlarini yechib tashlaydi. Ularni qul qilib, bellariga arqon bog‘lab qo‘yadi.</div>
  <div id="19"><sup><a href="https://www.kitobook.com/compare/book/18/12/19/" title="сравнение переводов, параллельные ссылки">19</a></sup> Ruhoniylarni ham qip–yalang‘och qilib qo‘yadi, Mustahkam o‘rnashganlarni Xudo ag‘darib tashlaydi.</div>
  <div id="20"><sup><a href="https://www.kitobook.com/compare/book/18/12/20/" title="сравнение переводов, параллельные ссылки">20</a></sup> Ishonchli maslahatchilarni tildan qoldiradi, Oqsoqollarni esa idrokidan mahrum qiladi.</div>
  <div id="21"><sup><a href="https://www.kitobook.com/compare/book/18/12/21/" title="сравнение переводов, параллельные ссылки">21</a></sup> Shahzodalarning ustidan sharmandalik yog‘diradi, Kuchlilarning qurol–aslahalarini tortib oladi.</div>
  <div id="22"><sup><a href="https://www.kitobook.com/compare/book/18/12/22/" title="сравнение переводов, параллельные ссылки">22</a></sup> Xudo zulmatning eng yashirin joylarini ochadi, Tim qorong‘iliklarni ham yoritadi.</div>
  <div id="23"><sup><a href="https://www.kitobook.com/compare/book/18/12/23/" title="сравнение переводов, параллельные ссылки">23</a></sup> Xalqlarni yuksaltiradi–yu, yana O‘zi ularni halokatga duchor qiladi, Xalqlarni ko‘paytiradi–da, keyin ularni tarqatib yuboradi.</div>
  <div id="24"><sup><a href="https://www.kitobook.com/compare/book/18/12/24/" title="сравнение переводов, параллельные ссылки">24</a></sup> Yer yuzidagi yo‘lboshchilarni aql–zakovatdan mahrum qiladi, Ularni so‘qmoqsiz cho‘llarda sargardon qilib qo‘yadi.</div>
  <div id="25"><sup><a href="https://www.kitobook.com/compare/book/18/12/25/" title="сравнение переводов, параллельные ссылки">25</a></sup> Nursiz bir qorong‘ilikda ular paypaslanib yuradilar. Xudo ularni mast odamday qilib qo‘yadi, Ular dovdirab yuradigan bo‘lib qoladilar.”</div>
</div>