<div itemprop="articleBody" class="text">
  <div id="1"><sup><a href="https://www.kitobook.com/compare/book/18/17/1/" title="сравнение переводов, параллельные ссылки">1</a></sup> Ruhim tushgan, umrim oz qolgan, Qabr meni kutib turibdi.</div>
  <div id="2"><sup><a href="https://www.kitobook.com/compare/book/18/17/2/" title="сравнение переводов, параллельные ссылки">2</a></sup> Mazax qiluvchilar atrofimni o‘rab olgan. Adovatlarini o‘z ko‘zlarim bilan ko‘rib turibman.</div>
  <div id="3"><sup><a href="https://www.kitobook.com/compare/book/18/17/3/" title="сравнение переводов, параллельные ссылки">3</a></sup> Ey Xudo, O‘zing meni kafillikka olgin. Axir, yana kim bor meni qo‘llaydigan?</div>
  <div id="4"><sup><a href="https://www.kitobook.com/compare/book/18/17/4/" title="сравнение переводов, параллельные ссылки">4</a></sup> Sen do‘stlarimning ongini aql–zakovat uchun yopib qo‘ygansan, Shuning uchun ularning ustun bo‘lishlariga yo‘l bermaysan.</div>
  <div id="5"><sup><a href="https://www.kitobook.com/compare/book/18/17/5/" title="сравнение переводов, параллельные ссылки">5</a></sup> Ular o‘z foydasini ko‘zlab, do‘stlariga xiyonat qiladilar. Shundaylarning farzandlari ko‘r bo‘lsin.</div>
  <div id="6"><sup><a href="https://www.kitobook.com/compare/book/18/17/6/" title="сравнение переводов, параллельные ссылки">6</a></sup> Xudo meni odamlar orasida kulgi qilib qo‘ydi, Ular yuzimga tupurishadi.</div>
  <div id="7"><sup><a href="https://www.kitobook.com/compare/book/18/17/7/" title="сравнение переводов, параллельные ссылки">7</a></sup> Qayg‘udan ko‘zlarim xiralashgan, A’zoi badanim zaiflashib, qoq suyak bo‘lib qolgan.</div>
  <div id="8"><sup><a href="https://www.kitobook.com/compare/book/18/17/8/" title="сравнение переводов, параллельные ссылки">8</a></sup> O‘zini pokdil deb bilganlar meni ko‘rib ajablanyaptilar, Ular meni ikkiyuzlamachi deb o‘ylayaptilar. O‘zini aybsiz deb bilganlar mendan g‘azablanyaptilar.</div>
  <div id="9"><sup><a href="https://www.kitobook.com/compare/book/18/17/9/" title="сравнение переводов, параллельные ссылки">9</a></sup> Ammo shunga qaramay solih odam o‘z yo‘lida yuraveradi, Qo‘li pok bo‘lgan kuchayib ketaveradi.</div>
  <div id="10"><sup><a href="https://www.kitobook.com/compare/book/18/17/10/" title="сравнение переводов, параллельные ссылки">10</a></sup> Qani endi sizlar kelinglar–chi?! Orangizdan birorta dono insonni topa olarmikanman?!</div>
  <div id="11"><sup><a href="https://www.kitobook.com/compare/book/18/17/11/" title="сравнение переводов, параллельные ссылки">11</a></sup> Mana kunlarim o‘tib ketdi, Rejalarim ham barbod bo‘ldi, Ko‘nglimdagi orzularim puchga chiqdi.</div>
  <div id="12"><sup><a href="https://www.kitobook.com/compare/book/18/17/12/" title="сравнение переводов, параллельные ссылки">12</a></sup> Do‘stlarim tunni kun, deyishadi, Atrofi qop–qorong‘u, Lekin ular, yorug‘lik yaqin, deb turib olishgan.</div>
  <div id="13"><sup><a href="https://www.kitobook.com/compare/book/18/17/13/" title="сравнение переводов, параллельные ссылки">13</a></sup> Xo‘sh, agar o‘liklar diyori mening uyim bo‘lsa, To‘shagimni zulmatda yozsam,</div>
  <div id="14"><sup><a href="https://www.kitobook.com/compare/book/18/17/14/" title="сравнение переводов, параллельные ссылки">14</a></sup> Qabrga, sen otamsan, desam, Qurt–qumursqalarni, onamsiz, opa– singillarimsiz, desam,</div>
  <div id="15"><sup><a href="https://www.kitobook.com/compare/book/18/17/15/" title="сравнение переводов, параллельные ссылки">15</a></sup> Men umidli odam bo‘lamanmi? Meni, umidi bor, deb kim aytadi?!</div>
  <div id="16"><sup><a href="https://www.kitobook.com/compare/book/18/17/16/" title="сравнение переводов, параллельные ссылки">16</a></sup> Nahotki o‘liklar diyorida umid bo‘lsa?! Yo‘q, tuproqda yotganimda umid bo‘lmaydi.</div>
</div>