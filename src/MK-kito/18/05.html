<div itemprop="articleBody" class="text">
  <div id="1"><sup><a href="https://www.kitobook.com/compare/book/18/05/1/" title="сравнение переводов, параллельные ссылки">1</a></sup> Qani, Ayub, hozir chaqirib ko‘r–chi, Kim senga javob berar ekan? Qaysi farishta senga yordamga kelar ekan?</div>
  <div id="2"><sup><a href="https://www.kitobook.com/compare/book/18/05/2/" title="сравнение переводов, параллельные ссылки">2</a></sup> Ranj–alam nodonni halok qiladi, Hasad soddani o‘ldiradi.</div>
  <div id="3"><sup><a href="https://www.kitobook.com/compare/book/18/05/3/" title="сравнение переводов, параллельные ссылки">3</a></sup> Nodonlarning ildiz otib, ko‘karganini ko‘rdim, Birdaniga ularning uylarini la’natladim.</div>
  <div id="4"><sup><a href="https://www.kitobook.com/compare/book/18/05/4/" title="сравнение переводов, параллельные ссылки">4</a></sup> Ularning farzandlari xavfdan uzoq bo‘lmaydi. Hukm paytida ularni ezadilar, Lekin hech kim ularni himoya qilmaydi.</div>
  <div id="5"><sup><a href="https://www.kitobook.com/compare/book/18/05/5/" title="сравнение переводов, параллельные ссылки">5</a></sup> Nodonlar yetishtirgan hosilni och qolganlar yeb qo‘yadi, Hatto tikanlar bilan o‘ralganlarini ham olib qo‘yadi. Nodonlarning boyligini chanqaganlar yutib yuboradi.</div>
  <div id="6"><sup><a href="https://www.kitobook.com/compare/book/18/05/6/" title="сравнение переводов, параллельные ссылки">6</a></sup> Axir, qayg‘u yerdan unib chiqmaydi–ku, G‘am–tashvish dalada o‘smaydi–ku!</div>
  <div id="7"><sup><a href="https://www.kitobook.com/compare/book/18/05/7/" title="сравнение переводов, параллельные ссылки">7</a></sup> Alangadan uchqun sakrab chiqqani kabi, Inson ham o‘zi uchun muammo keltirib chiqaradi.</div>
  <div id="8"><sup><a href="https://www.kitobook.com/compare/book/18/05/8/" title="сравнение переводов, параллельные ссылки">8</a></sup> Men Xudoga intilgan bo‘lar edim, O‘z arzimni Xudoga aytgan bo‘lardim.</div>
  <div id="9"><sup><a href="https://www.kitobook.com/compare/book/18/05/9/" title="сравнение переводов, параллельные ссылки">9</a></sup> U shunday buyuk ishlar qiladiki, Ularga insonning aqli yetmaydi. Xudo ko‘rsatgan mo‘jizalarning son–sanog‘i yo‘q.</div>
  <div id="10"><sup><a href="https://www.kitobook.com/compare/book/18/05/10/" title="сравнение переводов, параллельные ссылки">10</a></sup> U yer yuziga yomg‘ir yog‘diradi, Dalalarni sug‘oradi.</div>
  <div id="11"><sup><a href="https://www.kitobook.com/compare/book/18/05/11/" title="сравнение переводов, параллельные ссылки">11</a></sup> Xor bo‘lganlarni ko‘taradi, Qayg‘uga to‘lganlarni shodlikka to‘ldiradi.</div>
  <div id="12"><sup><a href="https://www.kitobook.com/compare/book/18/05/12/" title="сравнение переводов, параллельные ссылки">12</a></sup> U ayyorlarning rejalarini puchga chiqaradi, Shunda ularning qo‘lidan hech narsa kelmaydi.</div>
  <div id="13"><sup><a href="https://www.kitobook.com/compare/book/18/05/13/" title="сравнение переводов, параллельные ссылки">13</a></sup> U donolarni o‘zlarining ayyorliklari orqali tutib oladi, Egrilarning niyatlarini puchga chiqaradi.</div>
  <div id="14"><sup><a href="https://www.kitobook.com/compare/book/18/05/14/" title="сравнение переводов, параллельные ссылки">14</a></sup> Kunduz kuni ham ular zulmatda qolishadi, Yop–yorug‘ kunda ham paypaslanib yurishadi.</div>
  <div id="15"><sup><a href="https://www.kitobook.com/compare/book/18/05/15/" title="сравнение переводов, параллельные ссылки">15</a></sup> Lekin Xudo faqirlarni egrilarning achchiq so‘zlaridan, Zolimlarning changalidan qutqaradi.</div>
  <div id="16"><sup><a href="https://www.kitobook.com/compare/book/18/05/16/" title="сравнение переводов, параллельные ссылки">16</a></sup> Shu bois kambag‘allarning umidi bor, Nohaqlikning esa og‘zi yopiladi.</div>
  <div id="17"><sup><a href="https://www.kitobook.com/compare/book/18/05/17/" title="сравнение переводов, параллельные ссылки">17</a></sup> Xudoning pand–nasihatini olganlar qanday baxtlidir, Shuning uchun Qodir Xudoning tanbehini rad qilmagin.</div>
  <div id="18"><sup><a href="https://www.kitobook.com/compare/book/18/05/18/" title="сравнение переводов, параллельные ссылки">18</a></sup> Xudo yaralaydi, ammo O‘zi bog‘lab qo‘yadi. Xudo uradi, lekin yana O‘zi shifo beradi.</div>
  <div id="19"><sup><a href="https://www.kitobook.com/compare/book/18/05/19/" title="сравнение переводов, параллельные ссылки">19</a></sup> U seni oltita g‘am–tashvishdan qutqaradi, Ha, yettita qayg‘u–alam senga yaqinlashmaydi.</div>
  <div id="20"><sup><a href="https://www.kitobook.com/compare/book/18/05/20/" title="сравнение переводов, параллельные ссылки">20</a></sup> Qurg‘oqchilik paytida Xudo seni o‘limdan, Urush paytida esa qilichdan saqlaydi.</div>
  <div id="21"><sup><a href="https://www.kitobook.com/compare/book/18/05/21/" title="сравнение переводов, параллельные ссылки">21</a></sup> Xudo seni zaharli tillardan himoya qiladi, Halokat kelganda sen qo‘rquvga tushib qolmaysan.</div>
  <div id="22"><sup><a href="https://www.kitobook.com/compare/book/18/05/22/" title="сравнение переводов, параллельные ссылки">22</a></sup> Vayronayu qurg‘oqchilik ustidan kuladigan bo‘lasan, Yer yuzidagi yovvoyi hayvonlardan qo‘rqmaydigan bo‘lasan.</div>
  <div id="23"><sup><a href="https://www.kitobook.com/compare/book/18/05/23/" title="сравнение переводов, параллельные ссылки">23</a></sup> Yer haydaganingda dalangda toshlar bo‘lmaydi, Yovvoyi hayvonlar senga hujum qilmaydi.</div>
  <div id="24"><sup><a href="https://www.kitobook.com/compare/book/18/05/24/" title="сравнение переводов, параллельные ссылки">24</a></sup> Uying bexatar ekanligini bilasan, Podalaringni tekshirganingda hammasi o‘z joyida bo‘ladi.</div>
  <div id="25"><sup><a href="https://www.kitobook.com/compare/book/18/05/25/" title="сравнение переводов, параллельные ссылки">25</a></sup> Farzandlaring ko‘p bo‘ladi, Avloding daladagi maysaday ko‘payadi.</div>
  <div id="26"><sup><a href="https://www.kitobook.com/compare/book/18/05/26/" title="сравнение переводов, параллельные ссылки">26</a></sup> Sen bevaqt qabrga kirmaysan, O‘z vaqtida yig‘ilgan bug‘doy doniday bo‘lasan.</div>
  <div id="27"><sup><a href="https://www.kitobook.com/compare/book/18/05/27/" title="сравнение переводов, параллельные ссылки">27</a></sup> Bularning hammasi to‘g‘ri, O‘z tajribamizdan bilamiz. Endi nasihatlarimizga quloq sol, Ularni qabul qil.”</div>
</div>