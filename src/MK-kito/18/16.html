<div itemprop="articleBody" class="text">
  <div id="1"><sup><a href="https://www.kitobook.com/compare/book/18/16/1/" title="сравнение переводов, параллельные ссылки">1</a></sup> Ayub shunday javob berdi:</div>
  <div id="2"><sup><a href="https://www.kitobook.com/compare/book/18/16/2/" title="сравнение переводов, параллельные ссылки">2</a></sup> “Men bunday narsalarni ko‘p eshitganman, Qanday noshud yupatuvchisizlar–a!</div>
  <div id="3"><sup><a href="https://www.kitobook.com/compare/book/18/16/3/" title="сравнение переводов, параллельные ссылки">3</a></sup> Bu behuda gaplarning oxiri bormi o‘zi?! Shunday gapirishga sizlarni nima undaydi?!</div>
  <div id="4"><sup><a href="https://www.kitobook.com/compare/book/18/16/4/" title="сравнение переводов, параллельные ссылки">4</a></sup> Agar sizlar mening o‘rnimda bo‘lganingizda edi, Men ham sizlarday gapirsam bo‘lardi. Boshimni chayqab, Sizlarga qarshi chiroyli so‘zlar aytsam bo‘lardi.</div>
  <div id="5"><sup><a href="https://www.kitobook.com/compare/book/18/16/5/" title="сравнение переводов, параллельные ссылки">5</a></sup> Ammo men so‘zlarim bilan sizlarga dalda bergan bo‘lardim. Gaplarim bilan dardingizni yengillashtirardim.</div>
  <div id="6"><sup><a href="https://www.kitobook.com/compare/book/18/16/6/" title="сравнение переводов, параллельные ссылки">6</a></sup> Hozir esa, gapirsam ham dardim yengillashmaydi, Gapirmasam ham azoblarim kamaymaydi.</div>
  <div id="7"><sup><a href="https://www.kitobook.com/compare/book/18/16/7/" title="сравнение переводов, параллельные ссылки">7</a></sup> Ey, Xudo, Sen meni ezib yubording, Butun oilamni vayron qilding.</div>
  <div id="8"><sup><a href="https://www.kitobook.com/compare/book/18/16/8/" title="сравнение переводов, параллельные ссылки">8</a></sup> Yuzimni ajinlar bilan to‘ldirib tashlading. Bular menga qarshi guvoh bo‘ladi. Ozg‘inligim ham ko‘zga tashlanib, Menga qarshi guvohlik beradi.</div>
  <div id="9"><sup><a href="https://www.kitobook.com/compare/book/18/16/9/" title="сравнение переводов, параллельные ссылки">9</a></sup> Xudo g‘azab bilan ortimdan quvib, Meni ezib tashladi. Tishlarini g‘ichirlatib, Ko‘zlari bilan teshadi.</div>
  <div id="10"><sup><a href="https://www.kitobook.com/compare/book/18/16/10/" title="сравнение переводов, параллельные ссылки">10</a></sup> Meni ko‘rib, odamlarning og‘zilari ochilib qoldi, Ular meni mazax qilib, yuzimga urdilar. To‘dalashib, menga qarshi chiqish uchun yig‘ildilar.</div>
  <div id="11"><sup><a href="https://www.kitobook.com/compare/book/18/16/11/" title="сравнение переводов, параллельные ссылки">11</a></sup> Xudo meni betavfiqlar ixtiyoriga tashladi, Fosiqlarning qo‘liga berib qo‘ydi.</div>
  <div id="12"><sup><a href="https://www.kitobook.com/compare/book/18/16/12/" title="сравнение переводов, параллельные ссылки">12</a></sup> Men tinchgina yashayotgan edim, U meni parchalab tashladi, Bo‘ynimdan ushlab, meni ezdi. Keyin esa Xudo meni nishon qilib,</div>
  <div id="13"><sup><a href="https://www.kitobook.com/compare/book/18/16/13/" title="сравнение переводов, параллельные ссылки">13</a></sup> O‘z kamonlari bilan o‘rab oldi. Rahm–shafqat qilmay, O‘qlari bilan meni ilma–teshik qilib tashladi. Ichak–chovoqlarim yerga to‘kildi.</div>
  <div id="14"><sup><a href="https://www.kitobook.com/compare/book/18/16/14/" title="сравнение переводов, параллельные ссылки">14</a></sup> Xudo qayta–qayta menga hujum qildi, Mening ustimga jangchiday bostirib keldi.</div>
  <div id="15"><sup><a href="https://www.kitobook.com/compare/book/18/16/15/" title="сравнение переводов, параллельные ссылки">15</a></sup> Qayg‘u–alamdan qanorga burkandim, Qanor xuddi terimga qo‘shib to‘qilganday bo‘lib qoldi, G‘ururim poymol bo‘ldi.</div>
  <div id="16"><sup><a href="https://www.kitobook.com/compare/book/18/16/16/" title="сравнение переводов, параллельные ссылки">16</a></sup> Nolayu faryoddan yuzim qizarib, Qovoqlarim qorayib ketgan.</div>
  <div id="17"><sup><a href="https://www.kitobook.com/compare/book/18/16/17/" title="сравнение переводов, параллельные ссылки">17</a></sup> Lekin qo‘llarim yovuzlikdan uzoq, Ibodatlarim pokdir.</div>
  <div id="18"><sup><a href="https://www.kitobook.com/compare/book/18/16/18/" title="сравнение переводов, параллельные ссылки">18</a></sup> Ey tuproq, mening qonimni yashirma, Mening faryodim yo‘qolib ketmasin.</div>
  <div id="19"><sup><a href="https://www.kitobook.com/compare/book/18/16/19/" title="сравнение переводов, параллельные ссылки">19</a></sup> Mana, hozir mening guvohim samodadir, Mening himoyachim yuksakda o‘tiribdi.</div>
  <div id="20"><sup><a href="https://www.kitobook.com/compare/book/18/16/20/" title="сравнение переводов, параллельные ссылки">20</a></sup> Do‘stlarim meni mazax qilyapti, Men esa Xudo oldida ko‘z yosh to‘kaman.</div>
  <div id="21"><sup><a href="https://www.kitobook.com/compare/book/18/16/21/" title="сравнение переводов, параллельные ссылки">21</a></sup> Qani endi birontasi O‘z yaqini uchun Xudoga iltijo qilganday, Men uchun ham Xudoga yolvorsa.</div>
  <div id="22"><sup><a href="https://www.kitobook.com/compare/book/18/16/22/" title="сравнение переводов, параллельные ссылки">22</a></sup> Chunki men ko‘p vaqt o‘tmay Borsa kelmas joyga ketaman.</div>
</div>