<div itemprop="articleBody" class="text">
  <div id="1"><sup><a href="https://www.kitobook.com/compare/book/18/35/1/" title="сравнение переводов, параллельные ссылки">1</a></sup> Elixu gapini davom ettirib, shunday dedi:</div>
  <div id="2"><sup><a href="https://www.kitobook.com/compare/book/18/35/2/" title="сравнение переводов, параллельные ссылки">2</a></sup> Ey Ayub: “Xudoning oldida aybsizman”, — deb aytishingiz noto‘g‘ri.</div>
  <div id="3"><sup><a href="https://www.kitobook.com/compare/book/18/35/3/" title="сравнение переводов, параллельные ссылки">3</a></sup> Siz Xudoga: “Gunohsizligim Menga yaxshilik keltirishi kerak edi–ku! Ammo men yomonlik ko‘rdim!” — deb aytishingiz ham to‘g‘ri emas.</div>
  <div id="4"><sup><a href="https://www.kitobook.com/compare/book/18/35/4/" title="сравнение переводов, параллельные ссылки">4</a></sup> Siz va do‘stlaringiz gapimni eshitinglar.</div>
  <div id="5"><sup><a href="https://www.kitobook.com/compare/book/18/35/5/" title="сравнение переводов, параллельные ссылки">5</a></sup> Osmonga qarab ko‘ringlar, Sizlardan ancha tepada bo‘lgan bulutlarga qaranglar.</div>
  <div id="6"><sup><a href="https://www.kitobook.com/compare/book/18/35/6/" title="сравнение переводов, параллельные ссылки">6</a></sup> Itoatsizlik qilsangiz, Xudoga nima zarar? Gunohlaringiz ko‘paysa, Xudoga nima?</div>
  <div id="7"><sup><a href="https://www.kitobook.com/compare/book/18/35/7/" title="сравнение переводов, параллельные ссылки">7</a></sup> Bordi–yu, solih bo‘lsangiz, Unga nima qilib berardingiz? U sizning qo‘lingizdan biror narsa olishga zormi?</div>
  <div id="8"><sup><a href="https://www.kitobook.com/compare/book/18/35/8/" title="сравнение переводов, параллельные ссылки">8</a></sup> Fosiqligingizdan faqat insonlar qiynaladi. Solihligingiz ham faqatgina insonlarga madad beradi.</div>
  <div id="9"><sup><a href="https://www.kitobook.com/compare/book/18/35/9/" title="сравнение переводов, параллельные ссылки">9</a></sup> Zulm haddan ko‘pligidan odamlar faryod qiladi. Zo‘ravonlarning qo‘lidan qutqaringlar, deb yordam so‘raydi.</div>
  <div id="10"><sup><a href="https://www.kitobook.com/compare/book/18/35/10/" title="сравнение переводов, параллельные ссылки">10</a></sup> Ammo hech kim yaratgan Xudoga yolvormaydi. Tunlari umid beradigan Xudoga iltijo qilmaydi.</div>
  <div id="11"><sup><a href="https://www.kitobook.com/compare/book/18/35/11/" title="сравнение переводов, параллельные ссылки">11</a></sup> U esa yer yuzidagi jonivorlarga qaraganda bizga ko‘proq bilim bergan–ku! Bizni osmondagi qushlardan aqlliroq qilgan–ku!</div>
  <div id="12"><sup><a href="https://www.kitobook.com/compare/book/18/35/12/" title="сравнение переводов, параллельные ссылки">12</a></sup> Zulm ostida qolgan insonlar faryod qilishsa ham, Xudo javob bermaydi. Axir, ularning o‘zlari takkabur va fosiqdir.</div>
  <div id="13"><sup><a href="https://www.kitobook.com/compare/book/18/35/13/" title="сравнение переводов, параллельные ссылки">13</a></sup> Xudo bunday insonlarning puch so‘zlariga umuman quloq solmaydi, Qodir Xudo ularga e’tibor bermaydi.</div>
  <div id="14"><sup><a href="https://www.kitobook.com/compare/book/18/35/14/" title="сравнение переводов, параллельные ссылки">14</a></sup> Ey, Ayub! Siz: “Xudoni ko‘rmayapman”, deysiz. Da’voingizni Unga keltirdingiz, endi sabr qiling!</div>
  <div id="15"><sup><a href="https://www.kitobook.com/compare/book/18/35/15/" title="сравнение переводов, параллельные ссылки">15</a></sup> Siz: “Xudo g‘azabini sochmayapti, Fosiqlikka zarracha e’tibor bermayapti”, deb o‘ylaysiz.</div>
  <div id="16"><sup><a href="https://www.kitobook.com/compare/book/18/35/16/" title="сравнение переводов, параллельные ссылки">16</a></sup> Shunday qilib, Ayub bema’ni gaplarni gapiryapti. Hech nima bilmay turib, gapni ko‘paytiryapti.”</div>
</div>