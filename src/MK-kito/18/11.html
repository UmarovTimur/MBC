<div itemprop="articleBody" class="text">
  <div id="1"><sup><a href="https://www.kitobook.com/compare/book/18/11/1/" title="сравнение переводов, параллельные ссылки">1</a></sup> Keyin namaxlik Zo‘far shunday dedi:</div>
  <div id="2"><sup><a href="https://www.kitobook.com/compare/book/18/11/2/" title="сравнение переводов, параллельные ссылки">2</a></sup> “Shuncha ko‘p gap javobsiz qolaveradimi? Ko‘p gapirgan inson oqlanar ekanmi?</div>
  <div id="3"><sup><a href="https://www.kitobook.com/compare/book/18/11/3/" title="сравнение переводов, параллельные ссылки">3</a></sup> Bekorchi gaplaring boshqalarning ovozini o‘chirib qo‘ydimi? Nahotki mazax qilib aytgan gaplaring uchun hech kim seni uyaltirmasa?</div>
  <div id="4"><sup><a href="https://www.kitobook.com/compare/book/18/11/4/" title="сравнение переводов, параллельные ссылки">4</a></sup> Sen: “Mening ta’limotim xatosiz, O‘zim ham Xudoning nazarida pokman”, deb aytasan.</div>
  <div id="5"><sup><a href="https://www.kitobook.com/compare/book/18/11/5/" title="сравнение переводов, параллельные ссылки">5</a></sup> Qani endi, Xudo gapirsa, Uning O‘zi senga qarshi og‘iz ochsa edi.</div>
  <div id="6"><sup><a href="https://www.kitobook.com/compare/book/18/11/6/" title="сравнение переводов, параллельные ссылки">6</a></sup> Qani endi, U senga donolikning sirlarini bildirsa edi. Axir, haqiqiy donolik ko‘p qirrali–ku! Bilib qo‘y, Xudo seni o‘z gunohlaringga yarasha jazolagani yo‘q, Jazoni ancha kam beryapti.</div>
  <div id="7"><sup><a href="https://www.kitobook.com/compare/book/18/11/7/" title="сравнение переводов, параллельные ссылки">7</a></sup> Xo‘sh, Xudoning sirlarini anglay olasanmi?! Qodir Xudoning kamolotini bila olasanmi?!</div>
  <div id="8"><sup><a href="https://www.kitobook.com/compare/book/18/11/8/" title="сравнение переводов, параллельные ссылки">8</a></sup> Xudoning donoligi osmondan ham yuksakdir, Sen nima qila olarding?! Xudoning donoligi o‘liklar diyoridan ham chuqurroqdir, Sen nimani bila olarding?!</div>
  <div id="9"><sup><a href="https://www.kitobook.com/compare/book/18/11/9/" title="сравнение переводов, параллельные ссылки">9</a></sup> Uning o‘lchami yer tevaragidan ham uzunroq, Dengizdan ham kengroqdir.</div>
  <div id="10"><sup><a href="https://www.kitobook.com/compare/book/18/11/10/" title="сравнение переводов, параллельные ссылки">10</a></sup> Xudo kelib, seni qamoqqa tashlasa, Yoki hammani hukmga yig‘sa, Kim Uni to‘xtata olardi?</div>
  <div id="11"><sup><a href="https://www.kitobook.com/compare/book/18/11/11/" title="сравнение переводов, параллельные ссылки">11</a></sup> Albatta U yolg‘onchilarni biladi, Yovuzlikni ko‘rganda, e’tiborga oladi–ku!</div>
  <div id="12"><sup><a href="https://www.kitobook.com/compare/book/18/11/12/" title="сравнение переводов, параллельные ссылки">12</a></sup> Asov eshakdan odam tug‘ilmaganday, Nodon ham donolikka erisha olmaydi.</div>
  <div id="13"><sup><a href="https://www.kitobook.com/compare/book/18/11/13/" title="сравнение переводов, параллельные ссылки">13</a></sup> O‘z yuragingni Xudoga bag‘ishla, Ibodat qilib, qo‘llaringni U tomon cho‘zgin.</div>
  <div id="14"><sup><a href="https://www.kitobook.com/compare/book/18/11/14/" title="сравнение переводов, параллельные ссылки">14</a></sup> Qo‘llaring gunohdan bulg‘angan bo‘lsa, poklagin, Chodiringda yovuzlikka joy bermagin.</div>
  <div id="15"><sup><a href="https://www.kitobook.com/compare/book/18/11/15/" title="сравнение переводов, параллельные ссылки">15</a></sup> Shunda sen uyalmasdan boshingni tik ko‘tarib yurasan. Qo‘rquvdan holi bo‘lib, barqaror turasan.</div>
  <div id="16"><sup><a href="https://www.kitobook.com/compare/book/18/11/16/" title="сравнение переводов, параллельные ссылки">16</a></sup> Qayg‘ularingni esdan chiqarasan, Ular oqib ketgan suvlarday bo‘lib qoladi.</div>
  <div id="17"><sup><a href="https://www.kitobook.com/compare/book/18/11/17/" title="сравнение переводов, параллельные ссылки">17</a></sup> Hayoting kunduzgi nurday yorug‘ bo‘ladi, Har qanday zulmat tongday bo‘lib qoladi.</div>
  <div id="18"><sup><a href="https://www.kitobook.com/compare/book/18/11/18/" title="сравнение переводов, параллельные ссылки">18</a></sup> Umiding borligi uchun, ishonching komil bo‘ladi, Atrofingda himoyang bo‘lib, tinchlikda orom olasan.</div>
  <div id="19"><sup><a href="https://www.kitobook.com/compare/book/18/11/19/" title="сравнение переводов, параллельные ссылки">19</a></sup> Yotganingda hech kimdan qo‘rqmaydigan bo‘lasan, Hamma sendan marhamat istab keladi.</div>
  <div id="20"><sup><a href="https://www.kitobook.com/compare/book/18/11/20/" title="сравнение переводов, параллельные ссылки">20</a></sup> Fosiqlarning ko‘z nuri so‘nadi, Ular qochishga yo‘l topolmaydilar, O‘lib qutulamiz, deb umid qiladilar.</div>
</div>