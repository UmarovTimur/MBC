<div itemprop="articleBody" class="text">
  <div id="1"><sup><a href="https://www.kitobook.com/compare/book/18/31/1/" title="сравнение переводов, параллельные ссылки">1</a></sup> Men: “Ayol–qizlarga shahvat bilan qaramayman”, deb Ko‘zlarim bilan ahd tuzgan edim.</div>
  <div id="2"><sup><a href="https://www.kitobook.com/compare/book/18/31/2/" title="сравнение переводов, параллельные ссылки">2</a></sup> Xo‘sh, Xudo menga bergan nasiba nima bo‘ldi?! Qodir Xudo men uchun nima buyurgan?!</div>
  <div id="3"><sup><a href="https://www.kitobook.com/compare/book/18/31/3/" title="сравнение переводов, параллельные ссылки">3</a></sup> Adolatsizlarning boshiga ofat, Badkirdorlarning boshiga kulfat tushadi–ku.</div>
  <div id="4"><sup><a href="https://www.kitobook.com/compare/book/18/31/4/" title="сравнение переводов, параллельные ссылки">4</a></sup> Xudo hamma yo‘llarimni ko‘radi, Bosgan qadamimni kuzatib turadi.</div>
  <div id="5"><sup><a href="https://www.kitobook.com/compare/book/18/31/5/" title="сравнение переводов, параллельные ссылки">5</a></sup> Agar yolg‘on gapirgan bo‘lsam, Tilim yolg‘on–yashiqqa to‘la bo‘lsa,</div>
  <div id="6"><sup><a href="https://www.kitobook.com/compare/book/18/31/6/" title="сравнение переводов, параллельные ссылки">6</a></sup> Mayli, Xudo meni adolat tarozisida tortib ko‘rsin, Shunda U pokligimni bilib oladi.</div>
  <div id="7"><sup><a href="https://www.kitobook.com/compare/book/18/31/7/" title="сравнение переводов, параллельные ссылки">7</a></sup> Agar to‘g‘ri yo‘ldan og‘ib ketgan bo‘lsam, Nafsim meni yo‘ldan urib, Qo‘llarimni bulg‘agan bo‘lsam,</div>
  <div id="8"><sup><a href="https://www.kitobook.com/compare/book/18/31/8/" title="сравнение переводов, параллельные ссылки">8</a></sup> Mayli, men ekay, hosili birovga nasib bo‘lsin, Dalalarimda ungan ekinlar sug‘urib tashlansin.</div>
  <div id="9"><sup><a href="https://www.kitobook.com/compare/book/18/31/9/" title="сравнение переводов, параллельные ссылки">9</a></sup> Biror ayol meni yo‘ldan urgan bo‘lsa, Shahvat bilan qo‘shnimni poylagan bo‘lsam,</div>
  <div id="10"><sup><a href="https://www.kitobook.com/compare/book/18/31/10/" title="сравнение переводов, параллельные ссылки">10</a></sup> Mayli, xotinim boshqalarning bug‘doyini yanchisin, Begona erkaklar uning oldiga kirsin.</div>
  <div id="11"><sup><a href="https://www.kitobook.com/compare/book/18/31/11/" title="сравнение переводов, параллельные ссылки">11</a></sup> Axir, shahvat buzuqlik–ku! Bu gunoh albatta hukm qilinadi.</div>
  <div id="12"><sup><a href="https://www.kitobook.com/compare/book/18/31/12/" title="сравнение переводов, параллельные ссылки">12</a></sup> Halokat diyorigacha yetib boradigan olovdaydir u, Bor–budimni tag–tomiri bilan yeb bitiradi.</div>
  <div id="13"><sup><a href="https://www.kitobook.com/compare/book/18/31/13/" title="сравнение переводов, параллельные ссылки">13</a></sup> Qullarim, cho‘rilarim men haqimda shikoyat qilganda, Ularga nisbatan adolatsizlik qilgan bo‘lsam,</div>
  <div id="14"><sup><a href="https://www.kitobook.com/compare/book/18/31/14/" title="сравнение переводов, параллельные ссылки">14</a></sup> Xudo hukmga turganda men nima qilaman? Xudo meni so‘roq qilganda nima deyman?</div>
  <div id="15"><sup><a href="https://www.kitobook.com/compare/book/18/31/15/" title="сравнение переводов, параллельные ссылки">15</a></sup> Meni yaratgan ularni ham yaratgan–ku! Onamizning qornida barchamizga shakl bergan Xudo–ku!</div>
  <div id="16"><sup><a href="https://www.kitobook.com/compare/book/18/31/16/" title="сравнение переводов, параллельные ссылки">16</a></sup> Muhtojlar madad so‘raganda, qaytarib yubormadim, Bevalarning umidini puchga chiqarmadim.</div>
  <div id="17"><sup><a href="https://www.kitobook.com/compare/book/18/31/17/" title="сравнение переводов, параллельные ссылки">17</a></sup> Ovqatimni bir o‘zim yemadim, Yetimlar bilan bo‘lishdim.</div>
  <div id="18"><sup><a href="https://www.kitobook.com/compare/book/18/31/18/" title="сравнение переводов, параллельные ссылки">18</a></sup> Yoshligimdan yetimlarga ota bo‘ldim, Umrim bo‘yi bevalarga g‘amxo‘rlik qildim.</div>
  <div id="19"><sup><a href="https://www.kitobook.com/compare/book/18/31/19/" title="сравнение переводов, параллельные ссылки">19</a></sup> -</div>
  <div id="20"><sup><a href="https://www.kitobook.com/compare/book/18/31/20/" title="сравнение переводов, параллельные ссылки">20</a></sup> Ko‘zim tushgan yalang‘och bechoralar Qo‘ylarimdan qirqib olingan junlar bilan isindi. Usti boshi bo‘lmagan faqirlarga mehr ko‘rsatdim, Shuning uchun ular meni duo qildi.</div>
  <div id="21"><sup><a href="https://www.kitobook.com/compare/book/18/31/21/" title="сравнение переводов, параллельные ссылки">21</a></sup> Agar qozixonada so‘zim o‘tishini bilib turib, Yetimlarga qarshi qo‘l ko‘targan bo‘lsam,</div>
  <div id="22"><sup><a href="https://www.kitobook.com/compare/book/18/31/22/" title="сравнение переводов, параллельные ссылки">22</a></sup> Qo‘llarim sinib qolsin, Qo‘lim yelkamdan uzilib tushsin.</div>
  <div id="23"><sup><a href="https://www.kitobook.com/compare/book/18/31/23/" title="сравнение переводов, параллельные ссылки">23</a></sup> Men Xudodan keladigan kulfatdan qo‘rqardim, Xudoning ulug‘vorligini bila turib, bunday ish qila olmasdim.</div>
  <div id="24"><sup><a href="https://www.kitobook.com/compare/book/18/31/24/" title="сравнение переводов, параллельные ссылки">24</a></sup> Tillaga ishondimmi? Toza tillaga umid bog‘ladimmi?</div>
  <div id="25"><sup><a href="https://www.kitobook.com/compare/book/18/31/25/" title="сравнение переводов, параллельные ссылки">25</a></sup> Boyligim ko‘pligidan yoki mol–mulkim bilan maqtandimmi?</div>
  <div id="26"><sup><a href="https://www.kitobook.com/compare/book/18/31/26/" title="сравнение переводов, параллельные ссылки">26</a></sup> Osmondagi yorug‘ quyoshga qarab, Go‘zal oyning suzishini kuzatib,</div>
  <div id="27"><sup><a href="https://www.kitobook.com/compare/book/18/31/27/" title="сравнение переводов, параллельные ссылки">27</a></sup> Yuragim vasvasaga tushdimi? Ularga sig‘indimmi?</div>
  <div id="28"><sup><a href="https://www.kitobook.com/compare/book/18/31/28/" title="сравнение переводов, параллельные ссылки">28</a></sup> Agar shunday qilgan bo‘lsa, bu ham hukmga loyiq gunoh bo‘lar edi. Axir, bu ish bilan yuksakdagi Xudoga sadoqatsizlik ko‘rsatgan bo‘lardim–da!</div>
  <div id="29"><sup><a href="https://www.kitobook.com/compare/book/18/31/29/" title="сравнение переводов, параллельные ссылки">29</a></sup> Hatto g‘animlarimga kelgan kulfatdan suyunmadim, Boshiga ofat tushganda quvonmadim.</div>
  <div id="30"><sup><a href="https://www.kitobook.com/compare/book/18/31/30/" title="сравнение переводов, параллельные ссылки">30</a></sup> Ularni qarg‘ashdan o‘zimni tiydim, Boshimga gunoh orttirmadim.</div>
  <div id="31"><sup><a href="https://www.kitobook.com/compare/book/18/31/31/" title="сравнение переводов, параллельные ссылки">31</a></sup> Xizmatkorlarim shunday derdilar: “Ayubning chodirida go‘sht yeb, to‘ymaganlar bormi?”</div>
  <div id="32"><sup><a href="https://www.kitobook.com/compare/book/18/31/32/" title="сравнение переводов, параллельные ссылки">32</a></sup> Hech bir musofir ko‘chada tunamas edi, Chunki mening eshiklarim doimo sayohatchilarga ochiq edi.</div>
  <div id="33"><sup><a href="https://www.kitobook.com/compare/book/18/31/33/" title="сравнение переводов, параллельные ссылки">33</a></sup> Boshqalarga o‘xshab, gunohlarimni yashirmadim, Ayblarimni yuragimda saqlamadim.</div>
  <div id="34"><sup><a href="https://www.kitobook.com/compare/book/18/31/34/" title="сравнение переводов, параллельные ссылки">34</a></sup> Olomondan cho‘chiydiganlaru Odamlarning gapidan qo‘rqadiganlar kabi Ko‘chaga chiqmay, jim o‘tiravermadim.</div>
  <div id="35"><sup><a href="https://www.kitobook.com/compare/book/18/31/35/" title="сравнение переводов, параллельные ссылки">35</a></sup> Koshki endi menga quloq soladigan birortasi bo‘lsa! Mana arzimga o‘zim qo‘l qo‘yyapman. Endi Qodir Xudo O‘zi javob bersin. Qani endi, dushmanim ayblarimni yozib bersa,</div>
  <div id="36"><sup><a href="https://www.kitobook.com/compare/book/18/31/36/" title="сравнение переводов, параллельные ссылки">36</a></sup> Men faxrlanib, ularni yelkamga osgan bo‘lardim, Toj qilib kiyib yurgan bo‘lardim.</div>
  <div id="37"><sup><a href="https://www.kitobook.com/compare/book/18/31/37/" title="сравнение переводов, параллельные ссылки">37</a></sup> Har bir bosgan qadamimga javob bergan bo‘lardim, Mag‘rur bir shahzoda kabi Xudoning oldiga borgan bo‘lardim.</div>
  <div id="38"><sup><a href="https://www.kitobook.com/compare/book/18/31/38/" title="сравнение переводов, параллельные ссылки">38</a></sup> Agar yerlarim menga qarshi faryod qilsa, Egatlari ko‘z yoshga to‘la bo‘lsa,</div>
  <div id="39"><sup><a href="https://www.kitobook.com/compare/book/18/31/39/" title="сравнение переводов, параллельные ссылки">39</a></sup> Bahosini to‘lamay, hosilini yegan bo‘lsam, Dehqonlarning o‘limiga sababchi bo‘lgan bo‘lsam,</div>
  <div id="40"><sup><a href="https://www.kitobook.com/compare/book/18/31/40/" title="сравнение переводов, параллельные ссылки">40</a></sup> Bug‘doy o‘rniga tikanlar o‘ssin, Arpa o‘rniga gazanda o‘tlar chiqsin.” Shunday qilib, Ayubning gaplari tugadi.</div>
</div>