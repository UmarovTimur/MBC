<div itemprop="articleBody" class="text">
  <div id="1"><sup><a href="https://www.kitobook.com/compare/book/18/13/1/" title="сравнение переводов, параллельные ссылки">1</a></sup> “Bularning hammasini o‘z ko‘zlarim bilan ko‘rganman. O‘z qulog‘im bilan eshitib, anglab olganman.</div>
  <div id="2"><sup><a href="https://www.kitobook.com/compare/book/18/13/2/" title="сравнение переводов, параллельные ссылки">2</a></sup> Sizlar bilganlarni men ham bilaman, Sizlar mendan ustun emassizlar.</div>
  <div id="3"><sup><a href="https://www.kitobook.com/compare/book/18/13/3/" title="сравнение переводов, параллельные ссылки">3</a></sup> Qani endi, Qodir Xudo bilan gaplasha olsam! Xudoga o‘z da’voimni bildirishni xohlayman.</div>
  <div id="4"><sup><a href="https://www.kitobook.com/compare/book/18/13/4/" title="сравнение переводов, параллельные ссылки">4</a></sup> Sizlar esa yolg‘onlar to‘qiysizlar, Hech foyda keltirmaydigan shifokordaysizlar.</div>
  <div id="5"><sup><a href="https://www.kitobook.com/compare/book/18/13/5/" title="сравнение переводов, параллельные ссылки">5</a></sup> Qaniydi, jim o‘tirsangiz, Ana o‘shanda dono ish qilgan bo‘lardingiz.</div>
  <div id="6"><sup><a href="https://www.kitobook.com/compare/book/18/13/6/" title="сравнение переводов, параллельные ссылки">6</a></sup> Endi mening arzimga quloq solinglar, Shikoyatlarimga diqqat qilinglar.</div>
  <div id="7"><sup><a href="https://www.kitobook.com/compare/book/18/13/7/" title="сравнение переводов, параллельные ссылки">7</a></sup> Yolg‘on so‘zlaringiz, nohaq gaplaringiz bilan Xudoni himoya qilyapmiz, deb o‘ylayapsizlarmi?!</div>
  <div id="8"><sup><a href="https://www.kitobook.com/compare/book/18/13/8/" title="сравнение переводов, параллельные ссылки">8</a></sup> Xudoning tarafini olib, Unga yon bosasizlarmi?! Sizlar Xudoning da’vosini himoya qilasizmi?!</div>
  <div id="9"><sup><a href="https://www.kitobook.com/compare/book/18/13/9/" title="сравнение переводов, параллельные ссылки">9</a></sup> Qilayotganlaringizni U tekshirib ko‘rsa, yaxshi bo‘ladimi? Yoki insonni aldaganday Uni ham aldaysizlarmi?!</div>
  <div id="10"><sup><a href="https://www.kitobook.com/compare/book/18/13/10/" title="сравнение переводов, параллельные ссылки">10</a></sup> Agar hatto xayolingizda ham tarafkashlik qilsangiz, U sizlarga albatta tanbeh beradi.</div>
  <div id="11"><sup><a href="https://www.kitobook.com/compare/book/18/13/11/" title="сравнение переводов, параллельные ссылки">11</a></sup> Uning ulug‘vorligi yuragingizga vahima solmaydimi?! Undan qo‘rqib, dahshatga tushmaysizmi?!</div>
  <div id="12"><sup><a href="https://www.kitobook.com/compare/book/18/13/12/" title="сравнение переводов, параллельные ссылки">12</a></sup> Sizlarning gapingiz kulday foydasiz, Himoyangiz loy idishday kuchsizdir.</div>
  <div id="13"><sup><a href="https://www.kitobook.com/compare/book/18/13/13/" title="сравнение переводов, параллельные ссылки">13</a></sup> Endi jim bo‘linglar! Men gapiray. Mayli, keyin nima bo‘lsa, bo‘lsin.</div>
  <div id="14"><sup><a href="https://www.kitobook.com/compare/book/18/13/14/" title="сравнение переводов, параллельные ссылки">14</a></sup> Jonimni xavf ostiga qo‘yib bo‘lsa ham, Ichimdagilarni aytaman.</div>
  <div id="15"><sup><a href="https://www.kitobook.com/compare/book/18/13/15/" title="сравнение переводов, параллельные ссылки">15</a></sup> Mayli, U meni o‘ldirsin. Boshqa umidim yo‘q–ku! O‘z ishlarimni Uning oldida himoya qilaman.</div>
  <div id="16"><sup><a href="https://www.kitobook.com/compare/book/18/13/16/" title="сравнение переводов, параллельные ссылки">16</a></sup> Uning oldiga borishga jur’at qilganim mening najotim bo‘ladi, Axir, hech bir Xudosiz odam Xudoning oldiga bora olmaydi–ku!</div>
  <div id="17"><sup><a href="https://www.kitobook.com/compare/book/18/13/17/" title="сравнение переводов, параллельные ссылки">17</a></sup> Mening so‘zlarimga quloq solinglar, Gaplarim quloqlaringizga kirsin.</div>
  <div id="18"><sup><a href="https://www.kitobook.com/compare/book/18/13/18/" title="сравнение переводов, параллельные ссылки">18</a></sup> Men o‘z arzimni tayyorlab qo‘ydim, Bilaman, aybsizligim isbot bo‘ladi.</div>
  <div id="19"><sup><a href="https://www.kitobook.com/compare/book/18/13/19/" title="сравнение переводов, параллельные ссылки">19</a></sup> Xo‘sh, kim men bilan bahslashadi? Agar meni aybdor, deb topsangiz, Ovozimni o‘chiraman–u o‘laman.</div>
  <div id="20"><sup><a href="https://www.kitobook.com/compare/book/18/13/20/" title="сравнение переводов, параллельные ссылки">20</a></sup> Sendan ikki narsa so‘rayman, ey, Xudo, Shuni qilsang yuzimni Sendan yashirmayman.</div>
  <div id="21"><sup><a href="https://www.kitobook.com/compare/book/18/13/21/" title="сравнение переводов, параллельные ссылки">21</a></sup> Endi qiynoqlaringni bas qilgin, Vahimang bilan meni qo‘rquvga solma.</div>
  <div id="22"><sup><a href="https://www.kitobook.com/compare/book/18/13/22/" title="сравнение переводов, параллельные ссылки">22</a></sup> Shundan keyin meni chaqir, javob beraman, Yoki men gapiray, Sen esa menga javob ber.</div>
  <div id="23"><sup><a href="https://www.kitobook.com/compare/book/18/13/23/" title="сравнение переводов, параллельные ссылки">23</a></sup> Mening qancha gunohu ayblarim bor ekan? Itoatsizliklarimni, gunohlarimni bildirgin menga.</div>
  <div id="24"><sup><a href="https://www.kitobook.com/compare/book/18/13/24/" title="сравнение переводов, параллельные ссылки">24</a></sup> Nima uchun mendan yuz o‘girasan, Meni, O‘z dushmaning, deb hisoblaysan?</div>
  <div id="25"><sup><a href="https://www.kitobook.com/compare/book/18/13/25/" title="сравнение переводов, параллельные ссылки">25</a></sup> U yoqdan–bu yoqqa uchib yurgan bargni qo‘rqitasanmi, Quruq somonni ta’qib qilasanmi?</div>
  <div id="26"><sup><a href="https://www.kitobook.com/compare/book/18/13/26/" title="сравнение переводов, параллельные ссылки">26</a></sup> Menga qarshi achchiq ayblar keltiryapsan, Yoshligimdagi gunohlarimni eslatyapsan.</div>
  <div id="27"><sup><a href="https://www.kitobook.com/compare/book/18/13/27/" title="сравнение переводов, параллельные ссылки">27</a></sup> Oyoqlarimni kishanlab, Yurgan yo‘llarimni poylaysan, Hatto har bir qadamimni o‘lchaysan.</div>
  <div id="28"><sup><a href="https://www.kitobook.com/compare/book/18/13/28/" title="сравнение переводов, параллельные ссылки">28</a></sup> Evoh, inson chirik narsaday, Kuya yegan kiyimday yo‘q bo‘lib ketadi.”</div>
</div>