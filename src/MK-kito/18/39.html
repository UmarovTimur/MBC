<div itemprop="articleBody" class="text">
  <div id="1"><sup><a href="https://www.kitobook.com/compare/book/18/39/1/" title="сравнение переводов, параллельные ссылки">1</a></sup> Tog‘ echkilari qachon tug‘ishini bilasanmi? Kiyiklar bolalaganini ko‘rganmisan?</div>
  <div id="2"><sup><a href="https://www.kitobook.com/compare/book/18/39/2/" title="сравнение переводов, параллельные ссылки">2</a></sup> Ular bolasini necha oy qornida ko‘tarib yurishini bilasanmi? Ular bolalaydigan vaqtni–chi?</div>
  <div id="3"><sup><a href="https://www.kitobook.com/compare/book/18/39/3/" title="сравнение переводов, параллельные ссылки">3</a></sup> Ular cho‘kkalab tug‘adi, Bolalarini dunyoga keltiradi.</div>
  <div id="4"><sup><a href="https://www.kitobook.com/compare/book/18/39/4/" title="сравнение переводов, параллельные ссылки">4</a></sup> Ularning bolalari ochiq joylarda o‘sib, kuchga to‘ladi, Ota–onasini tashlab ketadi, boshqa qaytib kelmaydi.</div>
  <div id="5"><sup><a href="https://www.kitobook.com/compare/book/18/39/5/" title="сравнение переводов, параллельные ссылки">5</a></sup> Qulonga kim ozodlik bergan? Kim uning arqonini yechib tashlagan?</div>
  <div id="6"><sup><a href="https://www.kitobook.com/compare/book/18/39/6/" title="сравнение переводов, параллельные ссылки">6</a></sup> Men dashtlarni unga makon qilib berdim, Sho‘r yerlar qulonning maskani bo‘ldi.</div>
  <div id="7"><sup><a href="https://www.kitobook.com/compare/book/18/39/7/" title="сравнение переводов, параллельные ссылки">7</a></sup> Shahardagi shovqin–surondan u kuladi, Hech kim uning ustiga minib, unga baqirolmaydi.</div>
  <div id="8"><sup><a href="https://www.kitobook.com/compare/book/18/39/8/" title="сравнение переводов, параллельные ссылки">8</a></sup> Qirlar qulonning yaylovidir, O‘sha yerlarda u ko‘katlarni qidirib yuradi.</div>
  <div id="9"><sup><a href="https://www.kitobook.com/compare/book/18/39/9/" title="сравнение переводов, параллельные ссылки">9</a></sup> Yovvoyi buqa senga xizmat qilishga rozi bo‘ladimi? Tunni sening og‘ilingda o‘tkazadimi?</div>
  <div id="10"><sup><a href="https://www.kitobook.com/compare/book/18/39/10/" title="сравнение переводов, параллельные ссылки">10</a></sup> Arqon bilan uni omochga bog‘lay olasanmi? U yerlaringni ag‘darib beradimi?</div>
  <div id="11"><sup><a href="https://www.kitobook.com/compare/book/18/39/11/" title="сравнение переводов, параллельные ссылки">11</a></sup> Kuchi ko‘p, deb unga ishona olasanmi? Hamma og‘ir ishlaringni unga topshirasanmi?</div>
  <div id="12"><sup><a href="https://www.kitobook.com/compare/book/18/39/12/" title="сравнение переводов, параллельные ссылки">12</a></sup> U hosilingni yig‘ib, Xirmonga olib kelishiga ishonasanmi?</div>
  <div id="13"><sup><a href="https://www.kitobook.com/compare/book/18/39/13/" title="сравнение переводов, параллельные ссылки">13</a></sup> Tuyaqush qanotlarini sevinch bilan qoqaveradi, Ammo uning qanotu patlari laylaknikiga teng kelolmaydi.</div>
  <div id="14"><sup><a href="https://www.kitobook.com/compare/book/18/39/14/" title="сравнение переводов, параллельные ссылки">14</a></sup> Tuyaqush tuxumlarini yerga qo‘yadi, Ularni qumda isitadi.</div>
  <div id="15"><sup><a href="https://www.kitobook.com/compare/book/18/39/15/" title="сравнение переводов, параллельные ссылки">15</a></sup> Birov oyoqlari bilan tuxumlarini bosib ketishidan, Yovvoyi hayvon ularni ezib tashlashidan xavotirlanmaydi.</div>
  <div id="16"><sup><a href="https://www.kitobook.com/compare/book/18/39/16/" title="сравнение переводов, параллельные ссылки">16</a></sup> O‘z bolalariga begonalarga o‘xshab berahm. Chekkan zahmati behuda, ammo unga baribir.</div>
  <div id="17"><sup><a href="https://www.kitobook.com/compare/book/18/39/17/" title="сравнение переводов, параллельные ссылки">17</a></sup> Chunki Xudo unga aql bermagan, Uni idrokdan qisib qo‘ygan.</div>
  <div id="18"><sup><a href="https://www.kitobook.com/compare/book/18/39/18/" title="сравнение переводов, параллельные ссылки">18</a></sup> Ammo tuyaqush qanotlarini yoyib yugurganda, Otu chavandozni changida qoldirib ketadi.</div>
  <div id="19"><sup><a href="https://www.kitobook.com/compare/book/18/39/19/" title="сравнение переводов, параллельные ссылки">19</a></sup> Otga kuchni sen berganmisan? Uning bo‘ynini sen yol bilan qoplaganmisan?</div>
  <div id="20"><sup><a href="https://www.kitobook.com/compare/book/18/39/20/" title="сравнение переводов, параллельные ссылки">20</a></sup> Sen otlarni chigirtkaday sakratasanmi?! Otlar baland ovoz bilan kishnab, Odamlarni qo‘rquvga soladi.</div>
  <div id="21"><sup><a href="https://www.kitobook.com/compare/book/18/39/21/" title="сравнение переводов, параллельные ссылки">21</a></sup> Shiddat bilan yerni tepadi, Qattiq kuch bilan yugurib, jangga otiladi.</div>
  <div id="22"><sup><a href="https://www.kitobook.com/compare/book/18/39/22/" title="сравнение переводов, параллельные ссылки">22</a></sup> Qo‘rquvni bilmaydi, vahimaga tushmaydi, Qilichdan ham qochmaydi.</div>
  <div id="23"><sup><a href="https://www.kitobook.com/compare/book/18/39/23/" title="сравнение переводов, параллельные ссылки">23</a></sup> Ularning ustida o‘qdon taraqlaydi, Atrofida qilichu nayzalar yaltiraydi.</div>
  <div id="24"><sup><a href="https://www.kitobook.com/compare/book/18/39/24/" title="сравнение переводов, параллельные ссылки">24</a></sup> Burg‘ular chalinganda otlar bir joyda turolmaydi, Ular chopqillab, yerni changitadi.</div>
  <div id="25"><sup><a href="https://www.kitobook.com/compare/book/18/39/25/" title="сравнение переводов, параллельные ссылки">25</a></sup> Har burg‘u chalinganda kishnaydi, Uzoqdanoq jang hidini sezadi. Sardorlarning jangga da’vatlariyu baqiriqlarini eshitadi.</div>
  <div id="26"><sup><a href="https://www.kitobook.com/compare/book/18/39/26/" title="сравнение переводов, параллельные ссылки">26</a></sup> Qarchig‘aylar qanotlarini yoyib, janubga uchadi. Ularga uchishni sen o‘rgatdingmi?</div>
  <div id="27"><sup><a href="https://www.kitobook.com/compare/book/18/39/27/" title="сравнение переводов, параллельные ссылки">27</a></sup> Sen buyurganing uchun burgut parvoz qiladimi? Sening so‘zing bilan baland joylarda in quradimi?</div>
  <div id="28"><sup><a href="https://www.kitobook.com/compare/book/18/39/28/" title="сравнение переводов, параллельные ссылки">28</a></sup> U qoyalarda yashaydi, Qirrali qoyalar uning qal’asi.</div>
  <div id="29"><sup><a href="https://www.kitobook.com/compare/book/18/39/29/" title="сравнение переводов, параллельные ссылки">29</a></sup> O‘sha yerdan turib, burgut o‘ljasini topadi, Uzoqdan turib ko‘zlari ko‘radi.</div>
  <div id="30"><sup><a href="https://www.kitobook.com/compare/book/18/39/30/" title="сравнение переводов, параллельные ссылки">30</a></sup> Uning bolalari qonga to‘yadi, Jasadlar qayerda bo‘lsa, ular ham o‘sha yerda.”</div>
  <div id="31"><sup><a href="https://www.kitobook.com/compare/book/18/39/31/" title="сравнение переводов, параллельные ссылки">31</a></sup> Keyin Egamiz Ayubga shunday dedi:</div>
  <div id="32"><sup><a href="https://www.kitobook.com/compare/book/18/39/32/" title="сравнение переводов, параллельные ссылки">32</a></sup> “Qodir Xudo bilan bahslashayotgan odam endi Uni to‘g‘rilaydimi?! Qani, Xudoni ayblagan gapirsin endi!”</div>
  <div id="33"><sup><a href="https://www.kitobook.com/compare/book/18/39/33/" title="сравнение переводов, параллельные ссылки">33</a></sup> Shunda Ayub Egamizga javob berdi:</div>
  <div id="34"><sup><a href="https://www.kitobook.com/compare/book/18/39/34/" title="сравнение переводов, параллельные ссылки">34</a></sup> “Men senga javob berishga loyiq emasman, Og‘zimni qo‘lim bilan yopaman.</div>
  <div id="35"><sup><a href="https://www.kitobook.com/compare/book/18/39/35/" title="сравнение переводов, параллельные ссылки">35</a></sup> Bir–ikki gapirib javob topmadim, Endi boshqa gapirmayman.”</div>
</div>