<div itemprop="articleBody" class="text">
  <div id="1"><sup><a href="https://www.kitobook.com/compare/book/18/29/1/" title="сравнение переводов, параллельные ссылки">1</a></sup> Ayub gapida davom etdi:</div>
  <div id="2"><sup><a href="https://www.kitobook.com/compare/book/18/29/2/" title="сравнение переводов, параллельные ссылки">2</a></sup> “Qani endi, Xudo menga G‘amxo‘rlik qilgan paytlari qaytib kelsa edi.</div>
  <div id="3"><sup><a href="https://www.kitobook.com/compare/book/18/29/3/" title="сравнение переводов, параллельные ссылки">3</a></sup> O‘sha paytlarda Xudo O‘z chirog‘i bilan yo‘limni yoritardi, Uning nuri bilan zulmatdan o‘tar edim.</div>
  <div id="4"><sup><a href="https://www.kitobook.com/compare/book/18/29/4/" title="сравнение переводов, параллельные ссылки">4</a></sup> Kuch–quvvatga to‘lgan paytlarimda Xudo bilan bo‘lgan do‘stligim chodirimni to‘ldirib turardi.</div>
  <div id="5"><sup><a href="https://www.kitobook.com/compare/book/18/29/5/" title="сравнение переводов, параллельные ссылки">5</a></sup> Qodir Xudo men bilan edi, Farzandlarim ham atrofimda yurardi.</div>
  <div id="6"><sup><a href="https://www.kitobook.com/compare/book/18/29/6/" title="сравнение переводов, параллельные ссылки">6</a></sup> Uyimda qaymoq oshib–toshib yotardi, Zaytunzorlarimdanmoy ariq bo‘lib oqardi.</div>
  <div id="7"><sup><a href="https://www.kitobook.com/compare/book/18/29/7/" title="сравнение переводов, параллельные ссылки">7</a></sup> Shahar darvozasi oldida o‘tirganimda, Yo‘lboshchilar orasidan joy olganimda,</div>
  <div id="8"><sup><a href="https://www.kitobook.com/compare/book/18/29/8/" title="сравнение переводов, параллельные ссылки">8</a></sup> Yoshlar meni ko‘rib, yo‘l berardi, Hatto keksalar ham o‘rnidan turardi.</div>
  <div id="9"><sup><a href="https://www.kitobook.com/compare/book/18/29/9/" title="сравнение переводов, параллельные ссылки">9</a></sup> Oqsoqollar ham gapidan to‘xtab, Og‘izlarini qo‘llari bilan berkitardi.</div>
  <div id="10"><sup><a href="https://www.kitobook.com/compare/book/18/29/10/" title="сравнение переводов, параллельные ссылки">10</a></sup> Boshliqlarning ham ovozi tinardi, Tillari tanglayiga yopishib qolardi.</div>
  <div id="11"><sup><a href="https://www.kitobook.com/compare/book/18/29/11/" title="сравнение переводов, параллельные ссылки">11</a></sup> Gaplarimni eshitganlar meni maqtardi, Ko‘rganlar men haqimda yaxshi gapirardi,</div>
  <div id="12"><sup><a href="https://www.kitobook.com/compare/book/18/29/12/" title="сравнение переводов, параллельные ссылки">12</a></sup> Axir, men nola qilgan yo‘qsillarga yordam berardim, Suyanchig‘i yo‘q yetimlarni chetda qoldirmas edim.</div>
  <div id="13"><sup><a href="https://www.kitobook.com/compare/book/18/29/13/" title="сравнение переводов, параллельные ссылки">13</a></sup> O‘limdan qutqarilgan bu odamlar meni duo qilardilar, Yordamim bilan bevalarning qalbini quvonchga to‘ldirardim.</div>
  <div id="14"><sup><a href="https://www.kitobook.com/compare/book/18/29/14/" title="сравнение переводов, параллельные ссылки">14</a></sup> Solihlikka kiyim kabi o‘rangandim, Odillikni sallam va to‘nimday kiyib yurardim.</div>
  <div id="15"><sup><a href="https://www.kitobook.com/compare/book/18/29/15/" title="сравнение переводов, параллельные ссылки">15</a></sup> Ko‘rlarga ko‘z bo‘ldim, Cho‘loqlarga oyoq bo‘ldim.</div>
  <div id="16"><sup><a href="https://www.kitobook.com/compare/book/18/29/16/" title="сравнение переводов, параллельные ссылки">16</a></sup> Faqirlarga ota bo‘ldim, Musofirlarning arzlarini eshitib, himoya qildim.</div>
  <div id="17"><sup><a href="https://www.kitobook.com/compare/book/18/29/17/" title="сравнение переводов, параллельные ссылки">17</a></sup> Zolimlarning tishlarini sindirdim, Ularning og‘zidan o‘ljasini tortib oldim.</div>
  <div id="18"><sup><a href="https://www.kitobook.com/compare/book/18/29/18/" title="сравнение переводов, параллельные ссылки">18</a></sup> Men shunday deb o‘ylardim: “Uzoq umr ko‘rib, o‘z uyimda hayotdan ko‘z yumaman.</div>
  <div id="19"><sup><a href="https://www.kitobook.com/compare/book/18/29/19/" title="сравнение переводов, параллельные ссылки">19</a></sup> Axir, men ildizlari suvga yetgan, Shoxlarida tun bo‘yi shabnam turadigan daraxtdayman.</div>
  <div id="20"><sup><a href="https://www.kitobook.com/compare/book/18/29/20/" title="сравнение переводов, параллельные ссылки">20</a></sup> Doimo obro‘yim baland bo‘laveradi, Kuchim qayta–qayta yangilanaveradi.”</div>
  <div id="21"><sup><a href="https://www.kitobook.com/compare/book/18/29/21/" title="сравнение переводов, параллельные ссылки">21</a></sup> Hamma sukut saqlab, menga quloq solardi, Bizga qanday maslahat berarkan, deb kutardi.</div>
  <div id="22"><sup><a href="https://www.kitobook.com/compare/book/18/29/22/" title="сравнение переводов, параллельные ссылки">22</a></sup> Mening so‘zlarimdan keyin hech kim gap qo‘shmasdi, So‘zlarim ularning ustiga shabnamday ohista tushar edi.</div>
  <div id="23"><sup><a href="https://www.kitobook.com/compare/book/18/29/23/" title="сравнение переводов, параллельные ссылки">23</a></sup> Ular yomg‘ir kutganday meni kutishardi, So‘zlarim bahor yomg‘iri singari ularga singib ketardi</div>
  <div id="24"><sup><a href="https://www.kitobook.com/compare/book/18/29/24/" title="сравнение переводов, параллельные ссылки">24</a></sup> Ularga kulib qarasam, ko‘zlariga ishonishmasdi, Marhamat qilishimni umid bilan kutishardi.</div>
  <div id="25"><sup><a href="https://www.kitobook.com/compare/book/18/29/25/" title="сравнение переводов, параллельные ссылки">25</a></sup> Ularga bosh bo‘lib, yo‘l–yo‘riq ko‘rsatardim, Lashkarlari orasidagi shohday yashar edim, Ular qayg‘uga tushganlarida tasalli berardim.”</div>
</div>