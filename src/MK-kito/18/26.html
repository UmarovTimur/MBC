<div itemprop="articleBody" class="text">
  <div id="1"><sup><a href="https://www.kitobook.com/compare/book/18/26/1/" title="сравнение переводов, параллельные ссылки">1</a></sup> Ayub shunday deb javob berdi:</div>
  <div id="2"><sup><a href="https://www.kitobook.com/compare/book/18/26/2/" title="сравнение переводов, параллельные ссылки">2</a></sup> “Ojizga bergan yordaming shumi? Kuchsizga shunday madad kerakmi?!</div>
  <div id="3"><sup><a href="https://www.kitobook.com/compare/book/18/26/3/" title="сравнение переводов, параллельные ссылки">3</a></sup> Aqlsizga ja o‘rgatib qo‘yding–a! Bergan maslahatlaring biram ma’noliki!</div>
  <div id="4"><sup><a href="https://www.kitobook.com/compare/book/18/26/4/" title="сравнение переводов, параллельные ссылки">4</a></sup> Kim o‘rgatdi o‘zi senga bu dono gaplarni?! Sen orqali kimning ruhi gapirgan o‘zi?!</div>
  <div id="5"><sup><a href="https://www.kitobook.com/compare/book/18/26/5/" title="сравнение переводов, параллельные ссылки">5</a></sup> Suvlar ostidagi o‘liklar diyorida Marhumlarning ruhi qaltiraydi.</div>
  <div id="6"><sup><a href="https://www.kitobook.com/compare/book/18/26/6/" title="сравнение переводов, параллельные ссылки">6</a></sup> Xudoning oldida o‘liklar diyori ochiqdir, Halokat diyorining ham yopinchig‘i yo‘q.</div>
  <div id="7"><sup><a href="https://www.kitobook.com/compare/book/18/26/7/" title="сравнение переводов, параллельные ссылки">7</a></sup> Xudo bo‘shliq ustiga samoni yoydi, Yerni esa bo‘shliqqa osib qo‘ydi.</div>
  <div id="8"><sup><a href="https://www.kitobook.com/compare/book/18/26/8/" title="сравнение переводов, параллельные ссылки">8</a></sup> Xudo bulutlarni yomg‘ir suviga to‘ldiradi, Bulutlar esa suvning og‘irligidan yirtilib ketmaydi.</div>
  <div id="9"><sup><a href="https://www.kitobook.com/compare/book/18/26/9/" title="сравнение переводов, параллельные ссылки">9</a></sup> Xudo to‘lin oyning yuzini yashirib, Bulutlar bilan o‘rab qo‘yadi.</div>
  <div id="10"><sup><a href="https://www.kitobook.com/compare/book/18/26/10/" title="сравнение переводов, параллельные ссылки">10</a></sup> Xudo ufqni bepoyon ummon uzra yoyib, Yorug‘lik va qorong‘ilik orasiga chegara qo‘ydi.</div>
  <div id="11"><sup><a href="https://www.kitobook.com/compare/book/18/26/11/" title="сравнение переводов, параллельные ссылки">11</a></sup> Xudo samoning ustunlariga do‘q qilsa, Ular qo‘rquvdan qaltirab tebranadi.</div>
  <div id="12"><sup><a href="https://www.kitobook.com/compare/book/18/26/12/" title="сравнение переводов, параллельные ссылки">12</a></sup> Xudo O‘z qudrati bilan dengizni mag‘lub qildi, O‘z zakovati bilan maxluq Rahobni halok qildi.</div>
  <div id="13"><sup><a href="https://www.kitobook.com/compare/book/18/26/13/" title="сравнение переводов, параллельные ссылки">13</a></sup> O‘z nafasi bilan bulutlarni haydab, Moviy osmonni ochdi. Uning qudrati qochayotgan ilonni ezib tashladi.</div>
  <div id="14"><sup><a href="https://www.kitobook.com/compare/book/18/26/14/" title="сравнение переводов, параллельные ссылки">14</a></sup> Bular Xudo qilgan ishlarning kichik bir parchasidir, Xuddi pichirlab aytilgan gapga o‘xshaydi! Shunday ekan, agar Uning qudrati Momoqaldiroqday gumburlasa, kim tushuna oladi?</div>
</div>