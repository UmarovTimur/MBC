<div itemprop="articleBody" class="text">
  <div id="1"><sup><a href="https://www.kitobook.com/compare/book/18/41/1/" title="сравнение переводов, параллельные ссылки">1</a></sup> Ha, maxluq Levitanni ushlamoqchi bo‘lganlar o‘zini o‘zi aldaydi, Uning ko‘rinishi odamni dahshatga tushiradi.</div>
  <div id="2"><sup><a href="https://www.kitobook.com/compare/book/18/41/2/" title="сравнение переводов, параллельные ссылки">2</a></sup> Uni qo‘zg‘atishga hech kimning yuragi dov bermaydi. Shunday ekan, kim Menga qarshi chiqa oladi?!</div>
  <div id="3"><sup><a href="https://www.kitobook.com/compare/book/18/41/3/" title="сравнение переводов, параллельные ссылки">3</a></sup> Xo‘sh, kimdan qarzim borki, hisobini talab qilsa?! Axir, falak ostidagi hamma narsa Meniki–ku!</div>
  <div id="4"><sup><a href="https://www.kitobook.com/compare/book/18/41/4/" title="сравнение переводов, параллельные ссылки">4</a></sup> Men Levitanning qo‘lu oyoqlari, Beqiyos kuchi va ajoyib tanasi haqida aytib beray.</div>
  <div id="5"><sup><a href="https://www.kitobook.com/compare/book/18/41/5/" title="сравнение переводов, параллельные ссылки">5</a></sup> Kim uning terisini shila oladi? Zirhga o‘xshagan terisini kim teshishi mumkin?</div>
  <div id="6"><sup><a href="https://www.kitobook.com/compare/book/18/41/6/" title="сравнение переводов, параллельные ссылки">6</a></sup> Uning og‘zini kim ochib ko‘ra oladi? Axir, uning tishlari qo‘rqinchli–ku!</div>
  <div id="7"><sup><a href="https://www.kitobook.com/compare/book/18/41/7/" title="сравнение переводов, параллельные ссылки">7</a></sup> Uning beli qator–qator qalqondaydir, Ular bir–biriga yopishtirib mahkamlangan.</div>
  <div id="8"><sup><a href="https://www.kitobook.com/compare/book/18/41/8/" title="сравнение переводов, параллельные ссылки">8</a></sup> Bir–biriga shunchalik yaqinki, Hatto orasidan havo ham o‘tolmaydi.</div>
  <div id="9"><sup><a href="https://www.kitobook.com/compare/book/18/41/9/" title="сравнение переводов, параллельные ссылки">9</a></sup> Ular bir–biriga yopishgan, Birga mahkamlangan, ajratib bo‘lmaydi.</div>
  <div id="10"><sup><a href="https://www.kitobook.com/compare/book/18/41/10/" title="сравнение переводов, параллельные ссылки">10</a></sup> Levitan aksirganda uchqun chiqadi, Ko‘zlari tong nuriga o‘xshab chaqnaydi.</div>
  <div id="11"><sup><a href="https://www.kitobook.com/compare/book/18/41/11/" title="сравнение переводов, параллельные ссылки">11</a></sup> Og‘zidan alanga chiqadi, Olov uchqunlari otiladi.</div>
  <div id="12"><sup><a href="https://www.kitobook.com/compare/book/18/41/12/" title="сравнение переводов, параллельные ссылки">12</a></sup> Yonayotgan qamish ustida qaynayotgan qozondan bug‘ chiqqanday, Uning ham burnidan tutun chiqadi.</div>
  <div id="13"><sup><a href="https://www.kitobook.com/compare/book/18/41/13/" title="сравнение переводов, параллельные ссылки">13</a></sup> Uning nafasi ko‘mirni yondiradi, Og‘zidan alanga chiqadi.</div>
  <div id="14"><sup><a href="https://www.kitobook.com/compare/book/18/41/14/" title="сравнение переводов, параллельные ссылки">14</a></sup> Bo‘yni shu qadar baquvvatki, Ko‘rganlar vahimaga tushadi.</div>
  <div id="15"><sup><a href="https://www.kitobook.com/compare/book/18/41/15/" title="сравнение переводов, параллельные ссылки">15</a></sup> Eti qatlam–qatlam bo‘lib, bir–biriga yopishib ketgan, Ular shunchalik qattiqki, qimirlatib bo‘lmaydi.</div>
  <div id="16"><sup><a href="https://www.kitobook.com/compare/book/18/41/16/" title="сравнение переводов, параллельные ссылки">16</a></sup> Yuragi toshday qattiq, Ha, tegirmon toshiday qattiq.</div>
  <div id="17"><sup><a href="https://www.kitobook.com/compare/book/18/41/17/" title="сравнение переводов, параллельные ссылки">17</a></sup> Levitan qo‘zg‘alganda, kuchlilar ham qo‘rqadi, Levitan tashlanganda, ular g‘ujanak bo‘ladi.</div>
  <div id="18"><sup><a href="https://www.kitobook.com/compare/book/18/41/18/" title="сравнение переводов, параллельные ссылки">18</a></sup> Unga tekkan qilich, nayza, yoy o‘qiyu Xanjar hech ta’sir qilmaydi.</div>
  <div id="19"><sup><a href="https://www.kitobook.com/compare/book/18/41/19/" title="сравнение переводов, параллельные ссылки">19</a></sup> Temir unga somon kabidir, Bronza esa chirigan yog‘och kabidir.</div>
  <div id="20"><sup><a href="https://www.kitobook.com/compare/book/18/41/20/" title="сравнение переводов, параллельные ссылки">20</a></sup> Yoy o‘qi uni qochirolmaydi, Palaxmon toshi somonchalik ta’sir qilmaydi.</div>
  <div id="21"><sup><a href="https://www.kitobook.com/compare/book/18/41/21/" title="сравнение переводов, параллельные ссылки">21</a></sup> Tayoq unga xashakday tuyuladi, Nayzalarning shuvullashidan u kuladi.</div>
  <div id="22"><sup><a href="https://www.kitobook.com/compare/book/18/41/22/" title="сравнение переводов, параллельные ссылки">22</a></sup> Qornidagi tangachalari sopol parchasiday o‘tkir, Loydan yursa, yerni yorib o‘tadi.</div>
  <div id="23"><sup><a href="https://www.kitobook.com/compare/book/18/41/23/" title="сравнение переводов, параллельные ссылки">23</a></sup> Levitan harakatlaridan dengiz qaynaydi, Chuqur suvlarni qaynagan moyday qiladi.</div>
  <div id="24"><sup><a href="https://www.kitobook.com/compare/book/18/41/24/" title="сравнение переводов, параллельные ссылки">24</a></sup> U suzgan joylarda yaltiragan iz qoladi, Dengiz oq sochlar bilan qoplanganga o‘xshaydi.</div>
  <div id="25"><sup><a href="https://www.kitobook.com/compare/book/18/41/25/" title="сравнение переводов, параллельные ссылки">25</a></sup> Yer yuzida unga teng keladigani yo‘q, Bu jonivorda qo‘rquv degan narsa yo‘q.</div>
  <div id="26"><sup><a href="https://www.kitobook.com/compare/book/18/41/26/" title="сравнение переводов, параллельные ссылки">26</a></sup> Barcha takabbur jonzotga u past nazar bilan qaraydi, Mag‘rur yovvoyi hayvonlarning shohi Levitandir.”</div>
</div>