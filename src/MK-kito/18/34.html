<div itemprop="articleBody" class="text">
  <div id="1"><sup><a href="https://www.kitobook.com/compare/book/18/34/1/" title="сравнение переводов, параллельные ссылки">1</a></sup> Elixu gapida davom etib shunday dedi:</div>
  <div id="2"><sup><a href="https://www.kitobook.com/compare/book/18/34/2/" title="сравнение переводов, параллельные ссылки">2</a></sup> “Mening so‘zlarimni tinglang, ey donishmandlar. Menga quloq soling, ey bilimdonlar.</div>
  <div id="3"><sup><a href="https://www.kitobook.com/compare/book/18/34/3/" title="сравнение переводов, параллельные ссылки">3</a></sup> Til taomning ta’mini tatiganday, Quloq ham so‘zlarni sinab ko‘radi.</div>
  <div id="4"><sup><a href="https://www.kitobook.com/compare/book/18/34/4/" title="сравнение переводов, параллельные ссылки">4</a></sup> Kelinglar, nima to‘g‘riligini tanlaylik, Nima yaxshiligini birgalikda o‘rganaylik.</div>
  <div id="5"><sup><a href="https://www.kitobook.com/compare/book/18/34/5/" title="сравнение переводов, параллельные ссылки">5</a></sup> Ayub shunday deydi: “Men aybsizman, lekin Xudo menga adolat qilmayapti.</div>
  <div id="6"><sup><a href="https://www.kitobook.com/compare/book/18/34/6/" title="сравнение переводов, параллельные ссылки">6</a></sup> To‘g‘ri bo‘lsam ham, meni yolg‘onchiga chiqarishdi. Gunohsiz bo‘lsam ham tuzalmas dardga yo‘liqqanman.”</div>
  <div id="7"><sup><a href="https://www.kitobook.com/compare/book/18/34/7/" title="сравнение переводов, параллельные ссылки">7</a></sup> Ayubga o‘xshagan odam bormi? Ayub uchun Xudoga shak keltirish suv ichishday bir gap!</div>
  <div id="8"><sup><a href="https://www.kitobook.com/compare/book/18/34/8/" title="сравнение переводов, параллельные ссылки">8</a></sup> Uning o‘rtoqlari badkirdorlardir, U fosiqlar bilan vaqt o‘tkazadi.</div>
  <div id="9"><sup><a href="https://www.kitobook.com/compare/book/18/34/9/" title="сравнение переводов, параллельные ссылки">9</a></sup> Ayub hatto shunday degan: “Xudoga yoqadigan ish qilishdan hech bir foyda yo‘q!”</div>
  <div id="10"><sup><a href="https://www.kitobook.com/compare/book/18/34/10/" title="сравнение переводов, параллельные ссылки">10</a></sup> Shuning uchun menga quloq soling, zakovatlilar. Xudo aslo fosiqlik qilmas, Qodir Xudo nohaqlik qilmas.</div>
  <div id="11"><sup><a href="https://www.kitobook.com/compare/book/18/34/11/" title="сравнение переводов, параллельные ссылки">11</a></sup> Axir, U odamlarning qilganlariga yarasha qaytaradi, Qilmishlarining oqibatini o‘z boshlariga keltiradi.</div>
  <div id="12"><sup><a href="https://www.kitobook.com/compare/book/18/34/12/" title="сравнение переводов, параллельные ссылки">12</a></sup> Mana bu haqiqatdir: Xudo fosiqlik qilmaydi, Qodir Xudo adolatga xiyonat etmaydi.</div>
  <div id="13"><sup><a href="https://www.kitobook.com/compare/book/18/34/13/" title="сравнение переводов, параллельные ссылки">13</a></sup> Xudoga yer yuzidagi hukmronlikni birov beribdimi?! Biror kimsa Xudoni dunyoga hukmdor qilib qo‘yibdimi?!</div>
  <div id="14"><sup><a href="https://www.kitobook.com/compare/book/18/34/14/" title="сравнение переводов, параллельные ссылки">14</a></sup> Agar Xudo O‘z Ruhini — Nafasini qaytarib olishga qaror qilsa,</div>
  <div id="15"><sup><a href="https://www.kitobook.com/compare/book/18/34/15/" title="сравнение переводов, параллельные ссылки">15</a></sup> Butun insoniyat birdaniga halok bo‘lgan bo‘lardi, Odamzod yana tuproqqa qaytgan bo‘lardi.</div>
  <div id="16"><sup><a href="https://www.kitobook.com/compare/book/18/34/16/" title="сравнение переводов, параллельные ссылки">16</a></sup> Aqlingiz bo‘lsa eshiting, Gaplarimga quloq soling.</div>
  <div id="17"><sup><a href="https://www.kitobook.com/compare/book/18/34/17/" title="сравнение переводов, параллельные ссылки">17</a></sup> Adolatdan nafratlangan inson hukmdor bo‘la olarmidi? Qudratli va Odil Xudoni hukm qilmoqchimisiz?</div>
  <div id="18"><sup><a href="https://www.kitobook.com/compare/book/18/34/18/" title="сравнение переводов, параллельные ссылки">18</a></sup> Shohlarga: “Sizlar yaramassiz”, — deydigan, Beklarni fosiq, deb ataydigan Xudo–ku!</div>
  <div id="19"><sup><a href="https://www.kitobook.com/compare/book/18/34/19/" title="сравнение переводов, параллельные ссылки">19</a></sup> U beklar uchun tarafkashlik qilmaydi, Boyni kambag‘aldan ustun ko‘rmaydi. Axir, ularning hammasini O‘zi yaratgan!</div>
  <div id="20"><sup><a href="https://www.kitobook.com/compare/book/18/34/20/" title="сравнение переводов, параллельные ссылки">20</a></sup> Odamlar bir zumda o‘ladi. Yarim kechada qaltiraydi–yu, jon beradi. Qudratlilar osonlikcha yo‘q qilinadi.</div>
  <div id="21"><sup><a href="https://www.kitobook.com/compare/book/18/34/21/" title="сравнение переводов, параллельные ссылки">21</a></sup> Odamlar qilgan ishlarni Xudo kuzatib turadi, Ular bosgan har bir qadamni Xudo ko‘rib turadi.</div>
  <div id="22"><sup><a href="https://www.kitobook.com/compare/book/18/34/22/" title="сравнение переводов, параллельные ссылки">22</a></sup> Biron zulmat yoki qorong‘i joy yo‘qki, Badkirdorlar o‘sha joyda yashirinib olsa.</div>
  <div id="23"><sup><a href="https://www.kitobook.com/compare/book/18/34/23/" title="сравнение переводов, параллельные ссылки">23</a></sup> Insonni hukm qilish uchun Xudo taftish o‘tkazishi shart emas.</div>
  <div id="24"><sup><a href="https://www.kitobook.com/compare/book/18/34/24/" title="сравнение переводов, параллельные ссылки">24</a></sup> Xudo tekshirmasdan ham qudratlilarni qulatib, Ularning o‘rniga boshqalarni joylaydi.</div>
  <div id="25"><sup><a href="https://www.kitobook.com/compare/book/18/34/25/" title="сравнение переводов, параллельные ссылки">25</a></sup> Xudo qudratlilarning ishlarini kuzatib turadi. Shuning uchun kechasi ularni ag‘darib tashlaydi, Ular halok bo‘ladi.</div>
  <div id="26"><sup><a href="https://www.kitobook.com/compare/book/18/34/26/" title="сравнение переводов, параллельные ссылки">26</a></sup> Xudo ularni fosiqligi uchun Hammaning ko‘z oldida jazolaydi.</div>
  <div id="27"><sup><a href="https://www.kitobook.com/compare/book/18/34/27/" title="сравнение переводов, параллельные ссылки">27</a></sup> Chunki ular Xudoga ergashishni rad qildilar, Xudoning yo‘llarini anglab yetmadilar.</div>
  <div id="28"><sup><a href="https://www.kitobook.com/compare/book/18/34/28/" title="сравнение переводов, параллельные ссылки">28</a></sup> Kambag‘allarni shunday ezdilarki, Ularning nolasi Xudoga yetib bordi.</div>
  <div id="29"><sup><a href="https://www.kitobook.com/compare/book/18/34/29/" title="сравнение переводов, параллельные ссылки">29</a></sup> Xudo sukut saqlasa, kim ham uni hukm qilardi? U yuzini yashirsa, kim ko‘ra olardi? Bu biror inson yoki biror xalqning qo‘lidan kelarmikan?!</div>
  <div id="30"><sup><a href="https://www.kitobook.com/compare/book/18/34/30/" title="сравнение переводов, параллельные ссылки">30</a></sup> Betavfiqlar boshqa odamlarga tuzoq bo‘lmasin, deb Xudo ularni hukmdor qilib qo‘ymaydi.</div>
  <div id="31"><sup><a href="https://www.kitobook.com/compare/book/18/34/31/" title="сравнение переводов, параллельные ссылки">31</a></sup> Birortasi Xudoga: “Men jazoimni oldim, endi gunoh qilmayman.</div>
  <div id="32"><sup><a href="https://www.kitobook.com/compare/book/18/34/32/" title="сравнение переводов, параллельные ссылки">32</a></sup> Men ko‘rolmaydigan narsalarni o‘rgat, Ha, noto‘g‘ri ishlar qildim, Endi bunday qilmayman”, — deydimi?</div>
  <div id="33"><sup><a href="https://www.kitobook.com/compare/book/18/34/33/" title="сравнение переводов, параллельные ссылки">33</a></sup> Xudo sizning o‘lchovingiz bo‘yicha qaytarishi kerakmi? Axir, siz Undan nafratlandingiz–ku! Ey Ayub, men emas, siz qaror qilishingiz kerak. Qani, bilganingizni ayting–chi.</div>
  <div id="34"><sup><a href="https://www.kitobook.com/compare/book/18/34/34/" title="сравнение переводов, параллельные ссылки">34</a></sup> Mana, gaplarimni eshitgan donolar, Aql–idroklilar shunday deyapti:</div>
  <div id="35"><sup><a href="https://www.kitobook.com/compare/book/18/34/35/" title="сравнение переводов, параллельные ссылки">35</a></sup> “Ayub bilmasdan gapiryapti, Gaplarining ma’nisi yo‘q.”</div>
  <div id="36"><sup><a href="https://www.kitobook.com/compare/book/18/34/36/" title="сравнение переводов, параллельные ссылки">36</a></sup> Qani endi, Ayub yaxshilab hukm qilinsa, Axir, u fosiqlarga o‘xshab gapiryapti–ku.</div>
  <div id="37"><sup><a href="https://www.kitobook.com/compare/book/18/34/37/" title="сравнение переводов, параллельные ссылки">37</a></sup> Ayub Xudoga qarshi chiqib, Gunohi ustiga gunoh qo‘shyapti. Oramizda Xudoni mazax qilyapti, Xudoga qarshi ko‘p gap aytyapti.”</div>
</div>