<div itemprop="articleBody" class="text">
  <div id="1"><sup><a href="https://www.kitobook.com/compare/book/18/38/1/" title="сравнение переводов, параллельные ссылки">1</a></sup> Shundan keyin Egamiz quyun orasidan Ayubga shunday deb aytdi:</div>
  <div id="2"><sup><a href="https://www.kitobook.com/compare/book/18/38/2/" title="сравнение переводов, параллельные ссылки">2</a></sup> Bilmay turib gapirayotgan kim? Kim donoligimga gumon qilyapti?</div>
  <div id="3"><sup><a href="https://www.kitobook.com/compare/book/18/38/3/" title="сравнение переводов, параллельные ссылки">3</a></sup> Qani, erkakka o‘xshab belingni bog‘la, Seni so‘roq qilaman, javob ber–chi.</div>
  <div id="4"><sup><a href="https://www.kitobook.com/compare/book/18/38/4/" title="сравнение переводов, параллельные ссылки">4</a></sup> Zaminning poydevorini qo‘yganimda qayerda eding? Dono ekansan, qani ayt–chi!</div>
  <div id="5"><sup><a href="https://www.kitobook.com/compare/book/18/38/5/" title="сравнение переводов, параллельные ссылки">5</a></sup> Yer yuzining chetlarini belgilagan kim? Axir, o‘zing bilasan–ku! Kim yerning ustidan chiziq o‘tkazdi?</div>
  <div id="6"><sup><a href="https://www.kitobook.com/compare/book/18/38/6/" title="сравнение переводов, параллельные ссылки">6</a></sup> Yerning poydevorini nima ushlab turibdi?</div>
  <div id="7"><sup><a href="https://www.kitobook.com/compare/book/18/38/7/" title="сравнение переводов, параллельные ссылки">7</a></sup> Tong yulduzlari jo‘r bo‘lib, qo‘shiq kuylaganda, Samoviy mavjudotlar quvonchdan hayqirganda Yerning tamal toshini qo‘ygan kim?</div>
  <div id="8"><sup><a href="https://www.kitobook.com/compare/book/18/38/8/" title="сравнение переводов, параллельные ссылки">8</a></sup> Dengiz yer tubidan otilib chiqqanda, Darvozalarni yopib, to‘sib qo‘ygan kim?</div>
  <div id="9"><sup><a href="https://www.kitobook.com/compare/book/18/38/9/" title="сравнение переводов, параллельные ссылки">9</a></sup> Axir, Men bulutlarni dengizga kiyim qilib qo‘ydim. Dengizni qalin zulmat bilan o‘rab qo‘ygan Menman.</div>
  <div id="10"><sup><a href="https://www.kitobook.com/compare/book/18/38/10/" title="сравнение переводов, параллельные ссылки">10</a></sup> Men dengizga chegaralar belgiladim, Dengizni tambalangan darvozalar bilan to‘sib qo‘ydim.</div>
  <div id="11"><sup><a href="https://www.kitobook.com/compare/book/18/38/11/" title="сравнение переводов, параллельные ссылки">11</a></sup> Men dengizga: “Faqat mana shu yergacha kelasan, Sening mag‘rur to‘lqinlaring shu yerda to‘xtaydi”, deb aytdim.</div>
  <div id="12"><sup><a href="https://www.kitobook.com/compare/book/18/38/12/" title="сравнение переводов, параллельные ссылки">12</a></sup> Sen umringda biror marta tong otsin, deb buyurganmisan? Yoki sharqdan kun chiqsin, deb aytganmisan?</div>
  <div id="13"><sup><a href="https://www.kitobook.com/compare/book/18/38/13/" title="сравнение переводов, параллельные ссылки">13</a></sup> Quyosh nuriga: “Yerning to‘rt burchiga tarqalib, Fosiqlarni yashiringan joyidan siltab chiqargin”, deb aytganmisan?</div>
  <div id="14"><sup><a href="https://www.kitobook.com/compare/book/18/38/14/" title="сравнение переводов, параллельные ссылки">14</a></sup> Kun yorishar ekan, matodagi bezaklar kabi, Muhr bosilgan mum kabi, Yer yuzidagi qirlaru vodiylar o‘z shaklini ko‘rsatadi.</div>
  <div id="15"><sup><a href="https://www.kitobook.com/compare/book/18/38/15/" title="сравнение переводов, параллельные ссылки">15</a></sup> Fosiqlarga nur berilmaydi, Ularning yomon niyatda ko‘tarilgan qo‘li sinadi.</div>
  <div id="16"><sup><a href="https://www.kitobook.com/compare/book/18/38/16/" title="сравнение переводов, параллельные ссылки">16</a></sup> Dengiz tubidagi buloqlarni borib ko‘rganmisan? Suvlar tubida yurib, tekshirib ko‘rganmisan?</div>
  <div id="17"><sup><a href="https://www.kitobook.com/compare/book/18/38/17/" title="сравнение переводов, параллельные ссылки">17</a></sup> O‘lim darvozalari qayerdaligini bilasanmi? Zulmat darvozalarini senga ko‘rsatishganmi?</div>
  <div id="18"><sup><a href="https://www.kitobook.com/compare/book/18/38/18/" title="сравнение переводов, параллельные ссылки">18</a></sup> Bu dunyoning qanchalik ulkanligini bilasanmi? Agar shularning hammasini bilsang, Menga ayt– chi!</div>
  <div id="19"><sup><a href="https://www.kitobook.com/compare/book/18/38/19/" title="сравнение переводов, параллельные ссылки">19</a></sup> Yorug‘likning maskaniga olib boradigan yo‘lni, Zulmatning turar joyini bilasanmi?</div>
  <div id="20"><sup><a href="https://www.kitobook.com/compare/book/18/38/20/" title="сравнение переводов, параллельные ссылки">20</a></sup> Ularni o‘z joylariga olib bora olasanmi? O‘sha joyga qanday borishni bilasanmi?</div>
  <div id="21"><sup><a href="https://www.kitobook.com/compare/book/18/38/21/" title="сравнение переводов, параллельные ссылки">21</a></sup> Ha, sen bilasan albatta! Sen yorug‘lik va zulmatdan oldin tug‘ilgansan– da! Qanchalik uzoq umr ko‘ryapsan–a!</div>
  <div id="22"><sup><a href="https://www.kitobook.com/compare/book/18/38/22/" title="сравнение переводов, параллельные ссылки">22</a></sup> Qor saqlanadigan omborxonalarni ko‘rganmisan? Do‘l saqlanadigan omborlarni–chi?</div>
  <div id="23"><sup><a href="https://www.kitobook.com/compare/book/18/38/23/" title="сравнение переводов, параллельные ссылки">23</a></sup> Men ularni kulfat kunlari uchun, Urush va jang kunlari uchun saqlab qo‘yganman.</div>
  <div id="24"><sup><a href="https://www.kitobook.com/compare/book/18/38/24/" title="сравнение переводов, параллельные ссылки">24</a></sup> Yorug‘lik manbaiga olib boradigan yo‘l qani? Sharq shamoli chiqadigan joy qayerda?</div>
  <div id="25"><sup><a href="https://www.kitobook.com/compare/book/18/38/25/" title="сравнение переводов, параллельные ссылки">25</a></sup> Selu jalaga kim yo‘l ochib bergan? Chaqmoqning yo‘llarini kim belgilagan?</div>
  <div id="26"><sup><a href="https://www.kitobook.com/compare/book/18/38/26/" title="сравнение переводов, параллельные ссылки">26</a></sup> Huvullab yotgan biyobonga, Kimsasiz cho‘lga kim yomg‘ir yog‘diradi?</div>
  <div id="27"><sup><a href="https://www.kitobook.com/compare/book/18/38/27/" title="сравнение переводов, параллельные ссылки">27</a></sup> Tashlandiq xarobazorlarni suvga qondirib, U yerlarda maysalar o‘stiradigan kim?</div>
  <div id="28"><sup><a href="https://www.kitobook.com/compare/book/18/38/28/" title="сравнение переводов, параллельные ссылки">28</a></sup> Yomg‘irning otasi bormi? Shabnamni kim dunyoga keltirgan?</div>
  <div id="29"><sup><a href="https://www.kitobook.com/compare/book/18/38/29/" title="сравнение переводов, параллельные ссылки">29</a></sup> Muz qayerdan tug‘iladi? Samodan tushadigan qirovga kim hayot bergan?</div>
  <div id="30"><sup><a href="https://www.kitobook.com/compare/book/18/38/30/" title="сравнение переводов, параллельные ссылки">30</a></sup> Suv toshlarday qotib qoladi, Dengiz sathi muzlaydi.</div>
  <div id="31"><sup><a href="https://www.kitobook.com/compare/book/18/38/31/" title="сравнение переводов, параллельные ссылки">31</a></sup> Hulkar yulduzini ushlab turgan arqonlarni yechib tashlay olasanmi? Parvin yulduzlarini sen bog‘lab qo‘ya olasanmi?</div>
  <div id="32"><sup><a href="https://www.kitobook.com/compare/book/18/38/32/" title="сравнение переводов, параллельные ссылки">32</a></sup> Yulduz turkumlarini o‘z mavsumida joyiga boshlaysanmi? Katta ayiq va kichik ayiq burjidagi yulduzlarga yo‘l ko‘rsata olasanmi?</div>
  <div id="33"><sup><a href="https://www.kitobook.com/compare/book/18/38/33/" title="сравнение переводов, параллельные ссылки">33</a></sup> Osmon qonunlarini bilasanmi? Sen o‘sha qonunlarni yer yuziga tatbiq qila olasanmi?</div>
  <div id="34"><sup><a href="https://www.kitobook.com/compare/book/18/38/34/" title="сравнение переводов, параллельные ссылки">34</a></sup> Bulutlarga qarab baqirib ko‘rgin–chi, Qani ustingga yomg‘ir yog‘armikan?</div>
  <div id="35"><sup><a href="https://www.kitobook.com/compare/book/18/38/35/" title="сравнение переводов, параллельные ссылки">35</a></sup> Sen chaqmoqni chaqtira olasanmi? U kelib, xizmatingizdaman, deydimi?</div>
  <div id="36"><sup><a href="https://www.kitobook.com/compare/book/18/38/36/" title="сравнение переводов, параллельные ссылки">36</a></sup> Kim yuraklarga donolik bergan? Kallaga aql–idrokni kim solib qo‘ygan?</div>
  <div id="37"><sup><a href="https://www.kitobook.com/compare/book/18/38/37/" title="сравнение переводов, параллельные ссылки">37</a></sup> -</div>
  <div id="38"><sup><a href="https://www.kitobook.com/compare/book/18/38/38/" title="сравнение переводов, параллельные ссылки">38</a></sup> Qani, bulutlarni sanashga kimning aqli yetadi? Quruq tuproqni loyga aylantirib, Kesaklarni bir–biriga yopishtirish uchun Kim falak meshlarini ag‘darib, yomg‘ir yog‘dira oladi?</div>
  <div id="39"><sup><a href="https://www.kitobook.com/compare/book/18/38/39/" title="сравнение переводов, параллельные ссылки">39</a></sup> -</div>
  <div id="40"><sup><a href="https://www.kitobook.com/compare/book/18/38/40/" title="сравнение переводов, параллельные ссылки">40</a></sup> G‘orlarida yashirin yotgan, Inlarida kutib yotgan Sherning bolalarini to‘ydira olasanmi, Ona sherga o‘lja topib bera olasanmi?</div>
  <div id="41"><sup><a href="https://www.kitobook.com/compare/book/18/38/41/" title="сравнение переводов, параллельные ссылки">41</a></sup> Qarg‘aning bolalari qorni ochib, daydib yurganda, Menga faryod qilganda ehtiyojlarini qondirgan kim, axir?</div>
</div>