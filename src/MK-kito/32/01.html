<div itemprop="articleBody" class="text">
  <div id="1"><sup><a href="https://www.kitobook.com/compare/book/32/01/1/" title="сравнение переводов, параллельные ссылки">1</a></sup> Bir kuni Amitay o‘g‘li Yunusga Egamiz shu so‘zlarni ayon qildi: </div>
  <div id="2"><sup><a href="https://www.kitobook.com/compare/book/32/01/2/" title="сравнение переводов, параллельные ссылки">2</a></sup> “Qani, bo‘l, qudratli Naynavo shahriga bor. Jar solib, u yerdagilarni ogohlantir, chunki shahar ahli qilgan qabihliklar Menga yetib keldi.”</div>
  <div id="3"><sup><a href="https://www.kitobook.com/compare/book/32/01/3/" title="сравнение переводов, параллельные ссылки">3</a></sup> Yunus yo‘lga tushdi, lekin Egamizdan qochib boshqa tomonga ketmoqchi bo‘ldi. U Yaffaga kelib, u yerda Tarshishga boradigan kemani topdi. Yo‘l haqini to‘ladi–da, Egamizdan qochib Tarshishga suzib ketgani kemachilar bilan kemaga chiqdi.</div>
  <div id="4"><sup><a href="https://www.kitobook.com/compare/book/32/01/4/" title="сравнение переводов, параллельные ссылки">4</a></sup> Ammo Egamiz shunday kuchli shamol qo‘zg‘atdiki, dengizda dahshatli bo‘ron boshlandi. Bo‘ron kemani parchalab yuboray derdi. </div>
  <div id="5"><sup><a href="https://www.kitobook.com/compare/book/32/01/5/" title="сравнение переводов, параллельные ссылки">5</a></sup> Bundan kemachilar vahimaga tushib, har biri o‘z xudosiga yolvordi. Keyin, kema yengillashsin, deb u yerdagi yuklarni dengizga uloqtira boshladilar. Yunus esa kemaning ichkarisiga kirib, qattiq uyquga ketgan edi.</div>
  <div id="6"><sup><a href="https://www.kitobook.com/compare/book/32/01/6/" title="сравнение переводов, параллельные ссылки">6</a></sup> Bir payt kema darg‘asi Yunusning yoniga kelib: “Nega sen uxlab yotibsan? Tur, xudoyingga yolvor! Balki u bizlarni eslasa, halok bo‘lmasmiz”, dedi.</div>
  <div id="7"><sup><a href="https://www.kitobook.com/compare/book/32/01/7/" title="сравнение переводов, параллельные ссылки">7</a></sup> Kemadagilar esa bir–birlariga: “Kelinglar, qur’a tashlaylik, shunda bu falokat kim sababli boshimizga kelganini bilamiz”, dedilar. Qur’a tashlagan edilar, qur’a Yunusga tushdi.</div>
  <div id="8"><sup><a href="https://www.kitobook.com/compare/book/32/01/8/" title="сравнение переводов, параллельные ссылки">8</a></sup> Keyin Yunusdan so‘radilar: “Bizga ayt–chi, nima sababdan boshimizga bu falokat tushdi? Sen kimsan? Qayerdan kelyapsan? Qaysi yurtdansan? Qanaqa xalqdansan?”</div>
  <div id="9"><sup><a href="https://www.kitobook.com/compare/book/32/01/9/" title="сравнение переводов, параллельные ссылки">9</a></sup> Yunus ularga shunday javob berdi: “Men ibroniyman, dengiz va quruqlikni yaratgan Samoviy Xudo — Egamga sig‘inaman.”</div>
  <div id="10"><sup><a href="https://www.kitobook.com/compare/book/32/01/10/" title="сравнение переводов, параллельные ссылки">10</a></sup> Ular Yunusning Egamizdan qochib ketayotganini bilardilar. Chunki Yunusning o‘zi bu haqda ularga aytgan edi. Ular bu gapni eshitib, yana ham qattiqroq dahshatga tushdilar va undan: “Nega bunday qilding–a?!” dedilar.</div>
  <div id="11"><sup><a href="https://www.kitobook.com/compare/book/32/01/11/" title="сравнение переводов, параллельные ссылки">11</a></sup> Kemadagilar Yunusga: “Dengiz tinchlanishi uchun seni nima qilsak ekan–a?” deb so‘radilar. Chunki dengiz yanada vahima bilan to‘lqinlanardi.</div>
  <div id="12"><sup><a href="https://www.kitobook.com/compare/book/32/01/12/" title="сравнение переводов, параллельные ссылки">12</a></sup> Shunda Yunus kemadagilarga dedi: “Meni olib, dengizga uloqtirsangizlar, dengiz tinchlanadi. Bilaman, bu kuchli bo‘ron men tufayli boshlaringizga kelgan.”</div>
  <div id="13"><sup><a href="https://www.kitobook.com/compare/book/32/01/13/" title="сравнение переводов, параллельные ссылки">13</a></sup> Kemadagilar esa kemani quruqlikka olib bormoqchi bo‘lib rosa eshkak eshdilar, ammo bunga muvaffaq bo‘la olmadilar, chunki dengiz ularga qarshi battar quturayotgan edi. </div>
  <div id="14"><sup><a href="https://www.kitobook.com/compare/book/32/01/14/" title="сравнение переводов, параллельные ссылки">14</a></sup> Shunda ular Egamizga yolvordilar: “Ey Egamiz! Sen O‘zingga ma’qul bo‘lganini qilib, bizni shu ahvolga solding. Ey Egamiz! Senga iltijo qilamiz: shu odamning joni uchun bizlarni halok qilma, begunoh odamning o‘limiga bizlarni javobgar qilma.”</div>
  <div id="15"><sup><a href="https://www.kitobook.com/compare/book/32/01/15/" title="сравнение переводов, параллельные ссылки">15</a></sup> Shundan keyin Yunusni olib dengizga uloqtirgan edilar, dengiz tinchlanib qoldi.</div>
  <div id="16"><sup><a href="https://www.kitobook.com/compare/book/32/01/16/" title="сравнение переводов, параллельные ссылки">16</a></sup> Bu voqeani odamlar ko‘rgach, Egamizdan qattiq qo‘rqdilar. Unga qurbonlik qilib, nazr atadilar.</div>
</div>