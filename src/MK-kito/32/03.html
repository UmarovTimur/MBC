<div itemprop="articleBody" class="text">
  <div id="1"><sup><a href="https://www.kitobook.com/compare/book/32/03/1/" title="сравнение переводов, параллельные ссылки">1</a></sup> Yunusga Egamiz ikkinchi marta shu so‘zlarni ayon qildi:</div>
  <div id="2"><sup><a href="https://www.kitobook.com/compare/book/32/03/2/" title="сравнение переводов, параллельные ссылки">2</a></sup> “Qani, bo‘l, qudratli Naynavo shahriga borib, Mening so‘zlarimni jar solib u yerdagilarga e’lon qil.”</div>
  <div id="3"><sup><a href="https://www.kitobook.com/compare/book/32/03/3/" title="сравнение переводов, параллельные ссылки">3</a></sup> Yunus Egamizning amriga bo‘ysunib, Naynavo tomonga ketdi. Naynavo juda katta shahar bo‘lib, uch kunda aylanib chiqsa bo‘lardi.</div>
  <div id="4"><sup><a href="https://www.kitobook.com/compare/book/32/03/4/" title="сравнение переводов, параллельные ссылки">4</a></sup> Yunus shahar bo‘ylab bir kun yo‘l yurib o‘tdi. U aylanib yurib: “Yana qirq kundan keyin Naynavo xarob bo‘ladi”, deb jar soldi.</div>
  <div id="5"><sup><a href="https://www.kitobook.com/compare/book/32/03/5/" title="сравнение переводов, параллельные ссылки">5</a></sup> Naynavoliklar Xudoga ishonib, ro‘za tutamiz, deb e’lon qildilar. Shahardagi kattayu kichik tavba qilib qanorga o‘randi.</div>
  <div id="6"><sup><a href="https://www.kitobook.com/compare/book/32/03/6/" title="сравнение переводов, параллельные ссылки">6</a></sup> Bu xabar Naynavo shohiga ham yetib bordi. U taxtdan tushib, shohona liboslarini yechdi, qanorga o‘ranib, kulga o‘tirdi.</div>
  <div id="7"><sup><a href="https://www.kitobook.com/compare/book/32/03/7/" title="сравнение переводов, параллельные ссылки">7</a></sup> O‘zi va amaldorlari nomidan butun Naynavo bo‘ylab quyidagi farmonni e’lon qildi: “Na insonlar, na hayvonlar — mol– qo‘ylar hech narsa yemasin, suv ichmasin.</div>
  <div id="8"><sup><a href="https://www.kitobook.com/compare/book/32/03/8/" title="сравнение переводов, параллельные ссылки">8</a></sup> Insonlar ham, hayvonlar ham qanorga o‘ransin. Har kim Xudoga yalinib iltijo qilsin, yovuz qilmishidan qaytsin, zulm qilmasin.</div>
  <div id="9"><sup><a href="https://www.kitobook.com/compare/book/32/03/9/" title="сравнение переводов, параллельные ссылки">9</a></sup> Kim biladi, balki Xudo rahm qilib, bizga bo‘lgan g‘azabini qaytarar, biz halok bo‘lmasmiz.”</div>
  <div id="10"><sup><a href="https://www.kitobook.com/compare/book/32/03/10/" title="сравнение переводов, параллельные ссылки">10</a></sup> Xudo ularning qilgan ishlarini, yovuz qilmishlaridan qaytganini ko‘rib, rahm qildi va ularning ustiga “yuboraman”, deb aytgan ofatni yubormadi.</div>
</div>