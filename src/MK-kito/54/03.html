<div itemprop="articleBody" class="text">
  <div id="1"><sup><a href="https://www.kitobook.com/compare/book/54/03/1/" title="сравнение переводов, параллельные ссылки">1</a></sup> Yana o‘zimizga o‘zimiz tavsiya beryapmizmi? Yoki ba’zilarga kerak bo‘lganday, sizlarga tavsiyanomalar ko‘rsatishimiz kerakmi yoki sizlardan bizga tavsiyanomalar kerakmi?</div>
  <div id="2"><sup><a href="https://www.kitobook.com/compare/book/54/03/2/" title="сравнение переводов, параллельные ссылки">2</a></sup> Axir, yuragimizga yozilgan tavsiyanomamiz sizlarning o‘zingiz–ku! Bu hammaga ayon, uni hamma o‘qiy oladi.</div>
  <div id="3"><sup><a href="https://www.kitobook.com/compare/book/54/03/3/" title="сравнение переводов, параллельные ссылки">3</a></sup> Ochiq ko‘rinib turibdiki, bizning xizmatimiz tufayli yozilgan Masihning maktubi sizlarsiz. Bu maktub siyoh bilan emas, balki barhayot Xudoning Ruhi orqali yozilgan, tosh lavhalarga emas, balki inson qalbining lavhalariga yozilgandir.</div>
  <div id="4"><sup><a href="https://www.kitobook.com/compare/book/54/03/4/" title="сравнение переводов, параллельные ссылки">4</a></sup> Masih tufayli Xudoning oldida bularga ishonchimiz komildir.</div>
  <div id="5"><sup><a href="https://www.kitobook.com/compare/book/54/03/5/" title="сравнение переводов, параллельные ссылки">5</a></sup> Axir, biz o‘zimizning kuchimiz bilan biror narsa qila olmaymiz–ku! Hamma qobiliyatimiz bizga Xudo tomonidan berilgan.</div>
  <div id="6"><sup><a href="https://www.kitobook.com/compare/book/54/03/6/" title="сравнение переводов, параллельные ссылки">6</a></sup> Xudo bizga yangi ahdning xizmatkorlari bo‘lish qobiliyatini berdi. Bu ahd qonunga emas, balki Ruhga asoslanib tuzilgan, chunki qonun o‘limga yetaklaydi, Ruh esa hayot bag‘ishlaydi.</div>
  <div id="7"><sup><a href="https://www.kitobook.com/compare/book/54/03/7/" title="сравнение переводов, параллельные ссылки">7</a></sup> Tosh lavhalarga yozilgan amrlar, ya’ni eski ahd o‘limga yetaklasa ham, ular shunchalik ulug‘vorlikka ega ediki, Musoning o‘sha ulug‘vorlikdan porlayotgan yuziga Isroil xalqi tik qaray olmagan edi. O‘tkinchi ulug‘vorlik shunchalik porloq ekan,</div>
  <div id="8"><sup><a href="https://www.kitobook.com/compare/book/54/03/8/" title="сравнение переводов, параллельные ссылки">8</a></sup> Ruh orqali tuzilgan ahd keltiradigan ulug‘vorlik qanday porloq bo‘lishi haqida bir o‘ylab ko‘ring–chi!</div>
  <div id="9"><sup><a href="https://www.kitobook.com/compare/book/54/03/9/" title="сравнение переводов, параллельные ссылки">9</a></sup> O‘lim hukmini keltiradigan eski ahd ulug‘vor ekan, insonlarni oqlaydigan ahd undan ham ulug‘vor bo‘lmaydimi?!</div>
  <div id="10"><sup><a href="https://www.kitobook.com/compare/book/54/03/10/" title="сравнение переводов, параллельные ссылки">10</a></sup> Endi bu ajoyib ulug‘vorlik oldida o‘sha oldingi ulug‘vorlik hech narsaday bo‘lib qoldi.</div>
  <div id="11"><sup><a href="https://www.kitobook.com/compare/book/54/03/11/" title="сравнение переводов, параллельные ссылки">11</a></sup> O‘tkinchi eski ahd ulug‘vor bo‘lgan ekan, boqiy bo‘lgan bu yangi ahd naqadar ulug‘vordir!</div>
  <div id="12"><sup><a href="https://www.kitobook.com/compare/book/54/03/12/" title="сравнение переводов, параллельные ссылки">12</a></sup> Shunday umidimiz borligi uchun ham jasorat bilan Xushxabarni aytamiz.</div>
  <div id="13"><sup><a href="https://www.kitobook.com/compare/book/54/03/13/" title="сравнение переводов, параллельные ссылки">13</a></sup> Biz Musoga o‘xshamaymiz. Yuzida porlab turgan o‘tkinchi ulug‘vorlikni Isroil xalqi ko‘rmasligi uchun Muso yuzini yopgan edi.</div>
  <div id="14"><sup><a href="https://www.kitobook.com/compare/book/54/03/14/" title="сравнение переводов, параллельные ссылки">14</a></sup> Isroil xalqining aqli o‘tmas bo‘lib qolgandi. Bugunga qadar eski ahd o‘qilganda, xuddi bir parda ularning ongini to‘sib turganga o‘xshaydi. Bu pardani faqatgina Masih olib tashlaydi.</div>
  <div id="15"><sup><a href="https://www.kitobook.com/compare/book/54/03/15/" title="сравнение переводов, параллельные ссылки">15</a></sup> Ha, hozir ham Musoning qonuni o‘qilganda, ularning ongi to‘siqdir.</div>
  <div id="16"><sup><a href="https://www.kitobook.com/compare/book/54/03/16/" title="сравнение переводов, параллельные ссылки">16</a></sup> Ammo Egamizga yuz burgan insonning ongidan to‘siq parda olib tashlanadi.</div>
  <div id="17"><sup><a href="https://www.kitobook.com/compare/book/54/03/17/" title="сравнение переводов, параллельные ссылки">17</a></sup> Bu yerda Egamiz deganda, Muqaddas Ruhni nazarda tutyapman. Egamizning Ruhi qayerda bo‘lsa, o‘sha yerda erkinlik bor.</div>
  <div id="18"><sup><a href="https://www.kitobook.com/compare/book/54/03/18/" title="сравнение переводов, параллельные ссылки">18</a></sup> Biz hammamiz ochiq yuzimiz bilan Egamizning ulug‘vorligini ko‘rib turibmiz. Biz bora–bora o‘zgarar ekanmiz, yanada ulug‘vor bo‘lib, Egamizga o‘xshagan bo‘lamiz. Bularning hammasi Egamizning Ruhi orqali sodir bo‘lmoqda.</div>
</div>