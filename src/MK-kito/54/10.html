<div itemprop="articleBody" class="text">
  <div id="1"><sup><a href="https://www.kitobook.com/compare/book/54/10/1/" title="сравнение переводов, параллельные ссылки">1</a></sup> Masihning O‘zi ko‘rsatgan muloyimlik va mehribonlik bilan sizlardan iltijo qilaman. Ba’zilar men haqimda, “Pavlus shaxsan oramizda bo‘lganda mo‘min–u, uzoqda bo‘lganda esa juda jasur ekan– a!” deb aytayotgan ekan.</div>
  <div id="2"><sup><a href="https://www.kitobook.com/compare/book/54/10/2/" title="сравнение переводов, параллельные ссылки">2</a></sup> Ba’zilar meni bo‘shang odam, deb aytayotgan ekan. Men albatta bunday odamlarga qattiq muomila qilaman. Sizlardan o‘tinaman, sizlarga qattiq gapirishga meni majbur qilmanglar.</div>
  <div id="3"><sup><a href="https://www.kitobook.com/compare/book/54/10/3/" title="сравнение переводов, параллельные ссылки">3</a></sup> Biz inson bo‘lib, bu dunyoda yashasak ham, bashariy kuch bilan jang qilmaymiz.</div>
  <div id="4"><sup><a href="https://www.kitobook.com/compare/book/54/10/4/" title="сравнение переводов, параллельные ссылки">4</a></sup> Bizning qurol–aslahalarimiz bashariy manfaat uchun emas, balki ilohiy manfaat uchun ishlatiladi. Bu dunyoning qurol–aslahalariday emas. Xudoning qudrati bilan bu qurol–aslahalarimiz qal’aday mustahkam bo‘lgan insoniy o‘y–xayollarni hamda quruq safsatalarni yo‘q qilishga qodir.</div>
  <div id="5"><sup><a href="https://www.kitobook.com/compare/book/54/10/5/" title="сравнение переводов, параллельные ссылки">5</a></sup> Xudoni tanib–bilishga to‘sqinlik qilayotgan takabburona dunyoqarashga biz barham beramiz. Har qanday o‘y–xayolni Masihga bo‘ysundirib, asir qilamiz.</div>
  <div id="6"><sup><a href="https://www.kitobook.com/compare/book/54/10/6/" title="сравнение переводов, параллельные ссылки">6</a></sup> Shunday qilib, o‘zlaringiz ham to‘la bo‘ysunganingizdan keyin, biz birgalikda har xil itoatsizlikni jazolashga tayyor bo‘lamiz.</div>
  <div id="7"><sup><a href="https://www.kitobook.com/compare/book/54/10/7/" title="сравнение переводов, параллельные ссылки">7</a></sup> Ko‘z oldingizda bo‘lganlarga qarang. Agar birortasi ishonch bilan: “Men Masihga tegishliman”, desa, quyidagini o‘ylab ko‘rsin: u tegishli bo‘lgan Masihga biz ham tegishlimiz.</div>
  <div id="8"><sup><a href="https://www.kitobook.com/compare/book/54/10/8/" title="сравнение переводов, параллельные ссылки">8</a></sup> Egamiz tomonidan berilgan hokimiyat haqida juda ko‘p maqtansam ham, bundan hech xijolat bo‘lmayman. Axir, bu hokimiyat menga sizlarning imoningizni vayron qilish uchun emas, balki mustahkamlash uchun berilgan.</div>
  <div id="9"><sup><a href="https://www.kitobook.com/compare/book/54/10/9/" title="сравнение переводов, параллельные ссылки">9</a></sup> Darvoqe, ba’zilar: “U maktublarida talabchan va kuchli,</div>
  <div id="10"><sup><a href="https://www.kitobook.com/compare/book/54/10/10/" title="сравнение переводов, параллельные ссылки">10</a></sup> lekin shaxsan biz bilan bo‘lganda esa zaif, so‘zlari ham ta’sirsiz”, deb aytayotgan ekan. Bunday deb aytayotganlar shuni bilib qo‘ysinlarki, men faqatgina maktublarimda ogohlantirib qolmayapman.</div>
  <div id="11"><sup><a href="https://www.kitobook.com/compare/book/54/10/11/" title="сравнение переводов, параллельные ссылки">11</a></sup> Men maktublarimda qanday inson ekanligimni ko‘rsatgan bo‘lsam, huzuringizda bo‘lganimda ham shunday inson ekanligimni o‘z harakatlarim bilan isbotlayman.</div>
  <div id="12"><sup><a href="https://www.kitobook.com/compare/book/54/10/12/" title="сравнение переводов, параллельные ссылки">12</a></sup> O‘zlarini maqtayotgan odamlarning qatoriga biz o‘zimizni qo‘shmaymiz, hatto ular bilan solishtirmaymiz. Ular o‘zlarini o‘zlari bilan o‘lchab, o‘zlarini o‘zlariga qiyos qiladilar. Bu qanday ahmoqlik!</div>
  <div id="13"><sup><a href="https://www.kitobook.com/compare/book/54/10/13/" title="сравнение переводов, параллельные ссылки">13</a></sup> Biz haddan tashqari maqtanmaymiz. Xudo bizga yuklagan mas’uliyat va vazifa doirasidan chiqib ketmaymiz. Sizlar ham bizning mas’uliyatimiz doirasiga kirasizlar.</div>
  <div id="14"><sup><a href="https://www.kitobook.com/compare/book/54/10/14/" title="сравнение переводов, параллельные ссылки">14</a></sup> Agar biz sizlarga mas’ul bo‘lmaganimizda edi, sizlarga qilgan muomalamizda haddimizdan oshgan bo‘lardik. Ammo o‘zlaringiz bilasiz–ku, birinchi bo‘lib sizlarga Masihning Xushxabarini keltirgan bizmiz.</div>
  <div id="15"><sup><a href="https://www.kitobook.com/compare/book/54/10/15/" title="сравнение переводов, параллельные ссылки">15</a></sup> Biz haddimizdan oshib, boshqalarning qilgan mehnati bilan maqtanmaymiz. Umid qilamizki, imoningiz oshib boraveradi, shunda sizlarning yordamingiz bilan xizmatimiz yanada ko‘payadi.</div>
  <div id="16"><sup><a href="https://www.kitobook.com/compare/book/54/10/16/" title="сравнение переводов, параллельные ссылки">16</a></sup> Shunday qilib, boshqalarning tayyor ishlari bilan maqtanmay, sizlardan uzoqroq bo‘lgan joylarga ham Xushxabarni yetkazaylik.</div>
  <div id="17"><sup><a href="https://www.kitobook.com/compare/book/54/10/17/" title="сравнение переводов, параллельные ссылки">17</a></sup> Muqaddas Bitiklarda yozilganday: “Kim maqtanmoqchi bo‘lsa, Egamizning qilgan ishlari bilan maqtansin!”</div>
  <div id="18"><sup><a href="https://www.kitobook.com/compare/book/54/10/18/" title="сравнение переводов, параллельные ссылки">18</a></sup> O‘zini o‘zi maqtagan odam emas, balki Egamizning maqtoviga sazovor bo‘lgan odamgina Unga maqbul bo‘ladi.</div>
</div>