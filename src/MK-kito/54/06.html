<div itemprop="articleBody" class="text">
  <div id="1"><sup><a href="https://www.kitobook.com/compare/book/54/06/1/" title="сравнение переводов, параллельные ссылки">1</a></sup> Xudoning hamkorlari sifatida sizlarga yolvoramiz: Xudoning inoyati hayotingizda samarasiz bo‘lmasin.</div>
  <div id="2"><sup><a href="https://www.kitobook.com/compare/book/54/06/2/" title="сравнение переводов, параллельные ссылки">2</a></sup> Xudo shunday deb aytyapti: “Muruvvat payti kelganda, Men senga quloq solaman. Najot kuni kelganda, Men senga yordam beraman.” O‘sha muruvvat payti hozirgi paytdir, o‘sha najot kuni bugungi kundir.</div>
  <div id="3"><sup><a href="https://www.kitobook.com/compare/book/54/06/3/" title="сравнение переводов, параллельные ссылки">3</a></sup> Xizmatimizda birorta ayb topilmasin deb, hech kimni zarracha ranjitmaymiz.</div>
  <div id="4"><sup><a href="https://www.kitobook.com/compare/book/54/06/4/" title="сравнение переводов, параллельные ссылки">4</a></sup> Biz Xudoning haqiqiy xizmatkorlari ekanligimizni o‘z harakatlarimiz bilan isbotlayapmiz. Har xil qiyinchiliklaru kulfatlar boshimizga tushganda, tang ahvolda qolganimizda sabr–toqat ko‘rsatyapmiz.</div>
  <div id="5"><sup><a href="https://www.kitobook.com/compare/book/54/06/5/" title="сравнение переводов, параллельные ссылки">5</a></sup> Bizni urganlarida, qamoqqa tashlaganlarida, g‘alayonlarda qolganimizda, mashaqqat bilan mehnat qilganimizda, uyqusizlikda va och qolganimizda, hammasiga bardosh berdik.</div>
  <div id="6"><sup><a href="https://www.kitobook.com/compare/book/54/06/6/" title="сравнение переводов, параллельные ссылки">6</a></sup> Poklik, donolik, sabr–toqat bilan yashab, mehribon bo‘lib, Muqaddas Ruh bizda maskan qilganini ko‘rsatib, samimiy muhabbatimiz bilan Xudoning xizmatkorlari ekanligimizni isbotladik.</div>
  <div id="7"><sup><a href="https://www.kitobook.com/compare/book/54/06/7/" title="сравнение переводов, параллельные ссылки">7</a></sup> Biz haqiqatni e’lon qilyapmiz, Xudoning qudratiga tayanib xizmat qilyapmiz. O‘ngu so‘l qo‘limizda solihlik qurollarini tutib yuribmiz.</div>
  <div id="8"><sup><a href="https://www.kitobook.com/compare/book/54/06/8/" title="сравнение переводов, параллельные ссылки">8</a></sup> Sharafga erishamizmi yoki isnodga qolamizmi, boshqalar bizni haqorat qiladimi yoki maqtaydimi, har qanday vaziyatda Xudoning xizmatkorlari ekanligimizni ko‘rsatyapmiz. Bizni yolg‘onchi odamlar, deb aytishadi, ammo biz haqiqatgo‘ymiz.</div>
  <div id="9"><sup><a href="https://www.kitobook.com/compare/book/54/06/9/" title="сравнение переводов, параллельные ссылки">9</a></sup> Mashhur emasmiz, ammo bizni bilishadi. Bizni o‘lgan, deb hisoblaydilar, ammo mana, tirikmiz. Bizni jazoga tortadilar, ammo o‘limga mahkum qilmaydilar.</div>
  <div id="10"><sup><a href="https://www.kitobook.com/compare/book/54/06/10/" title="сравнение переводов, параллельные ссылки">10</a></sup> Bizni xafa qilyaptilar, ammo doimo xursandmiz. O‘zimiz kambag‘almiz–u, ko‘p kishilarni boyitamiz. Hech narsamiz yo‘g‘–u, ammo hamma narsaga egamiz.</div>
  <div id="11"><sup><a href="https://www.kitobook.com/compare/book/54/06/11/" title="сравнение переводов, параллельные ссылки">11</a></sup> Ey, Korinfliklar! Sizlarga bemalol, ochiq– oydin gapirdik. Sizlarga bag‘rimizni keng ochdik.</div>
  <div id="12"><sup><a href="https://www.kitobook.com/compare/book/54/06/12/" title="сравнение переводов, параллельные ссылки">12</a></sup> Biz sizlardan mehr–muhabbatimizni ayamadik, sizlar esa o‘z mehringizni bizdan qizg‘anasiz.</div>
  <div id="13"><sup><a href="https://www.kitobook.com/compare/book/54/06/13/" title="сравнение переводов, параллельные ссылки">13</a></sup> Sizlarga o‘z farzandlarimga gapirayotganday gapiryapman. Biz sizlarga qanday muomala qilsak, sizlar ham bizga shunday muomala qiling: bizga bag‘ringizni keng oching.</div>
  <div id="14"><sup><a href="https://www.kitobook.com/compare/book/54/06/14/" title="сравнение переводов, параллельные ссылки">14</a></sup> Imonsizlar bilan sherik bo‘lmanglar. Solihlik bilan qabihlikning orasida qanday aloqa bor?! Nur bilan zulmat orasida qanday umumiylik bo‘lishi mumkin?!</div>
  <div id="15"><sup><a href="https://www.kitobook.com/compare/book/54/06/15/" title="сравнение переводов, параллельные ссылки">15</a></sup> Masih bilan shayton orasida qanday ittifoqlik bo‘lishi mumkin?! Imonli bilan imonsizning orasida qanday sheriklik bo‘lishi mumkin?!</div>
  <div id="16"><sup><a href="https://www.kitobook.com/compare/book/54/06/16/" title="сравнение переводов, параллельные ссылки">16</a></sup> Xudoning ma’badi bilan butlar orasida qanday umumiylik bor?! Axir, biz barhayot Xudoning ma’badimiz–ku! Xudo shunday deb aytgan: “Men ularning orasida yashayman, Ularning orasida yuraman. Men ularning Xudosi bo‘laman, Ular esa Mening xalqim bo‘ladi.”</div>
  <div id="17"><sup><a href="https://www.kitobook.com/compare/book/54/06/17/" title="сравнение переводов, параллельные ссылки">17</a></sup> Binobarin, Egamiz shunday degan: “Xalqlar orasidan chiqinglar, Ulardan ajralib chiqinglar, Haromga qo‘l tekkizmang, Shunda Men sizlarni qabul qilaman.”</div>
  <div id="18"><sup><a href="https://www.kitobook.com/compare/book/54/06/18/" title="сравнение переводов, параллельные ссылки">18</a></sup> Sarvari Olam yana shunday deb aytgan: “Men sizlarga Ota bo‘laman, Sizlar esa Menga o‘g‘il–qizlar bo‘lasizlar.”</div>
</div>