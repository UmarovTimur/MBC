<div itemprop="articleBody" class="text">
  <div id="1"><sup><a href="https://www.kitobook.com/compare/book/54/09/1/" title="сравнение переводов, параллельные ссылки">1</a></sup> Sizlarga Xudoning Quddusdagiazizlari uchun beriladigan yordam haqida yozishimga hech hojat yo‘q.</div>
  <div id="2"><sup><a href="https://www.kitobook.com/compare/book/54/09/2/" title="сравнение переводов, параллельные ссылки">2</a></sup> Axir, bilaman–ku, sizlar yordam berishga tayyorsizlar, shuning uchun ham “Axaya hududidagi imonlilar o‘tgan yildan beri tayyor”, deb Makedoniyadagi birodarlarga sizlarni maqtab yuribman. Sizlarning saxiylik bilan berayotgan xayr–ehsonlaringiz ularni ham saxiylikka undadi.</div>
  <div id="3"><sup><a href="https://www.kitobook.com/compare/book/54/09/3/" title="сравнение переводов, параллельные ссылки">3</a></sup> Endi o‘sha maqtanganlarim bekor emasligini ko‘rsatish uchun hamda men aytganimday tayyor bo‘lib turishingiz uchun birodarlarni sizlarning oldingizga yuboryapman.</div>
  <div id="4"><sup><a href="https://www.kitobook.com/compare/book/54/09/4/" title="сравнение переводов, параллельные ссылки">4</a></sup> Yana Makedoniyaliklardan ba’zilari men bilan birga borsa–yu, sizlar tayyor bo‘lmasangiz, biz sizlarga bo‘lgan ishonchimiz ro‘yobga chiqmaganidan uyatga qolamiz, sizlar esa bundan battar uyalib qolasiz.</div>
  <div id="5"><sup><a href="https://www.kitobook.com/compare/book/54/09/5/" title="сравнение переводов, параллельные ссылки">5</a></sup> Shu sababdan va’da qilgan hadyangizni oldindan tayyorlab qo‘yinglar deb, o‘zim bormasimdan avval sizlarning oldingizga birodarlarni yuborishni lozim ko‘rdim. Shunda sizlarning hadyangiz norozilik bilan emas, sidqidildan berilgan hadya bo‘ladi.</div>
  <div id="6"><sup><a href="https://www.kitobook.com/compare/book/54/09/6/" title="сравнение переводов, параллельные ссылки">6</a></sup> Shuni unutmangki, oz ekkan oz o‘rib oladi, mo‘l ekkan esa mo‘l o‘rib oladi.</div>
  <div id="7"><sup><a href="https://www.kitobook.com/compare/book/54/09/7/" title="сравнение переводов, параллельные ссылки">7</a></sup> Har kim norozi bo‘lib yoki majburiyat bilan emas, balki ko‘nglida niyat etganini bersin. Axir, Xudo mamnuniyat bilan beradigan insonni yaxshi ko‘radi.</div>
  <div id="8"><sup><a href="https://www.kitobook.com/compare/book/54/09/8/" title="сравнение переводов, параллельные ссылки">8</a></sup> Xudo sizlarning hayotingizni har jihatdan inoyatga to‘ldirib– toshdirishga qodirdir. Shunda har doim, har jihatdan, hamma ehtiyojingiz qondiriladi va sizlar yanada ko‘proq har xil xayrli ishlar qilasizlar.</div>
  <div id="9"><sup><a href="https://www.kitobook.com/compare/book/54/09/9/" title="сравнение переводов, параллельные ссылки">9</a></sup> Muqaddas Bitiklarda quyidagicha yozilgan: “Boyligini muhtojlarga saxiylik ila taqsimlaydi, Uning solihligi to abad davom etadi.”</div>
  <div id="10"><sup><a href="https://www.kitobook.com/compare/book/54/09/10/" title="сравнение переводов, параллельные ссылки">10</a></sup> Hammaga yeyishga non, dehqonga ham ekishga urug‘ beradigan Xudo sizlarning ekadigan urug‘ingizni mo‘l qiladi, solihligingizdan keladigan hosilni ham ko‘paytiradi.</div>
  <div id="11"><sup><a href="https://www.kitobook.com/compare/book/54/09/11/" title="сравнение переводов, параллельные ссылки">11</a></sup> Har doim saxiy bo‘lishingiz uchun Xudo sizni har jihatdan boy qiladi. Shunday qilib, biz sizlarning hadyalaringizni muhtojlarga yetkazganimizda ular Xudoga ko‘p shukrona keltiradilar.</div>
  <div id="12"><sup><a href="https://www.kitobook.com/compare/book/54/09/12/" title="сравнение переводов, параллельные ссылки">12</a></sup> Mana shu hadyangiz bilan ko‘rsatgan yordamingiz nafaqat Xudoning Quddusdagi azizlarining ehtiyojlarini qondiradi, balki ko‘pchilikning Xudoga ko‘pdan ko‘p tashakkurlar keltirishiga sabab bo‘ladi.</div>
  <div id="13"><sup><a href="https://www.kitobook.com/compare/book/54/09/13/" title="сравнение переводов, параллельные ссылки">13</a></sup> Ularga hamda boshqalarga ko‘rsatgan saxiyligingiz va MasihningXushxabariga ishonib, itoatkorona yashayotganingiz tufayli ko‘pchilik Xudoni ulug‘laydi. Axir, hadyangiz bularning dalolati–ku!</div>
  <div id="14"><sup><a href="https://www.kitobook.com/compare/book/54/09/14/" title="сравнение переводов, параллельные ссылки">14</a></sup> Xudoning sizlarga ko‘rsatgan cheksiz inoyati sababli ular mehr–muhabbat bilan sizlar uchun ibodat qiladilar.</div>
  <div id="15"><sup><a href="https://www.kitobook.com/compare/book/54/09/15/" title="сравнение переводов, параллельные ссылки">15</a></sup> Ta’rifiga til ojiz bo‘lgan ajoyib hadyasi uchun Xudoga shukr!</div>
</div>