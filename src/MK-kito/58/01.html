<div itemprop="articleBody" class="text">
  <div id="1"><sup><a href="https://www.kitobook.com/compare/book/58/01/1/" title="сравнение переводов, параллельные ссылки">1</a></sup> Xudoning irodasi bilan Iso Masihninghavoriysi bo‘lgan men — Pavlus hamda birodarim Timo‘tiydan </div>
  <div id="2"><sup><a href="https://www.kitobook.com/compare/book/58/01/2/" title="сравнение переводов, параллельные ссылки">2</a></sup> Kolosa shahridagi Xudoning azizlari, Masihga tegishli bo‘lgan sodiq birodarlarimizga salom! Otamiz Xudo sizlarga inoyat va tinchlik ato qilsin!</div>
  <div id="3"><sup><a href="https://www.kitobook.com/compare/book/58/01/3/" title="сравнение переводов, параллельные ссылки">3</a></sup> Sizlar uchun ibodat qilganimizda biz har doim Xudoga, Rabbimiz Iso Masihning Otasiga shukr aytamiz. </div>
  <div id="4"><sup><a href="https://www.kitobook.com/compare/book/58/01/4/" title="сравнение переводов, параллельные ссылки">4</a></sup> Chunki Iso Masihga bo‘lgan imoningiz va Xudoning barcha azizlariga ko‘rsatayotgan sevgingiz haqida biz eshitdik. </div>
  <div id="5"><sup><a href="https://www.kitobook.com/compare/book/58/01/5/" title="сравнение переводов, параллельные ссылки">5</a></sup> Xudo sizlar uchun jannatda shodlik tayyorlab qo‘yganiga umid bog‘ladingiz. Imoningiz va sevgingiz mana shu umidingizga asoslangan. Xushxabar, ya’ni haqiqat so‘zi sizlarga yetib kelganda bu umid haqida eshitdingiz. </div>
  <div id="6"><sup><a href="https://www.kitobook.com/compare/book/58/01/6/" title="сравнение переводов, параллельные ссылки">6</a></sup> Bu Xushxabar butun dunyo bo‘ylab samara keltirib, yoyilmoqda. Xushxabarni eshitib, Xudo inoyatining haqiqiy ma’nosini tushunib yetgan kuningizdan beri sizlarning orangizda ham Xushxabar samara bermoqda. </div>
  <div id="7"><sup><a href="https://www.kitobook.com/compare/book/58/01/7/" title="сравнение переводов, параллельные ссылки">7</a></sup> Sizlar bu Xushxabarni bizning aziz hamkorimiz Epafrasdan eshitdingiz. U sizlar uchun sadoqat bilan Masihga xizmat qilyapti.</div>
  <div id="8"><sup><a href="https://www.kitobook.com/compare/book/58/01/8/" title="сравнение переводов, параллельные ссылки">8</a></sup> Muqaddas Ruh sizlarga ato qilgan mehr–muhabbat haqida u bizga aytib berdi.</div>
  <div id="9"><sup><a href="https://www.kitobook.com/compare/book/58/01/9/" title="сравнение переводов, параллельные ссылки">9</a></sup> Shu sababdan sizlar haqingizda eshitgan kunimizdan beri sizlar uchun ibodat qilishni kanda qilmayapmiz. Xudoning Ruhi beradigan donolik va aql–idrok orqali Uning irodasini to‘liq anglab yeting, deb ibodat qilyapmiz.</div>
  <div id="10"><sup><a href="https://www.kitobook.com/compare/book/58/01/10/" title="сравнение переводов, параллельные ссылки">10</a></sup> Shunda sizlar Rabbimiz Isoga munosib hayot kechirib, har jihatdan Uni xursand qilasizlar. Qilgan har bir yaxshiligingiz samara keltiradi va sizlar Xudoni yanada chuqurroq tushunib bilasizlar. </div>
  <div id="11"><sup><a href="https://www.kitobook.com/compare/book/58/01/11/" title="сравнение переводов, параллельные ссылки">11</a></sup> Xudo O‘zining buyuk qudrati bilan sizlarni kuch–qudratga to‘ldirib, har qanday vaziyatda sizlarga sabr–toqat va bardosh bersin.</div>
  <div id="12"><sup><a href="https://www.kitobook.com/compare/book/58/01/12/" title="сравнение переводов, параллельные ссылки">12</a></sup> Xudo O‘zining aziz xalqiga va’da qilgan nurdan bahramand bo‘lishni sizlarga loyiq ko‘rgani uchun quvonch bilan osmondagi Otamizga shukrona ayting.</div>
  <div id="13"><sup><a href="https://www.kitobook.com/compare/book/58/01/13/" title="сравнение переводов, параллельные ссылки">13</a></sup> U bizni zulmat hukmronligidan qutqarib, sevikli O‘g‘lining Shohligiga qabul qildi.</div>
  <div id="14"><sup><a href="https://www.kitobook.com/compare/book/58/01/14/" title="сравнение переводов, параллельные ссылки">14</a></sup> O‘z O‘g‘li orqali bizni kechirib, gunohlarimizdan ozod qildi.</div>
  <div id="15"><sup><a href="https://www.kitobook.com/compare/book/58/01/15/" title="сравнение переводов, параллельные ссылки">15</a></sup> Ko‘rinmas Xudoning surati Masihdir, U butun borliqning to‘ng‘ichidir.</div>
  <div id="16"><sup><a href="https://www.kitobook.com/compare/book/58/01/16/" title="сравнение переводов, параллельные ссылки">16</a></sup> Xudo butun borliqni Masih orqali yaratgan. Yeru ko‘kdagi bor mavjudot, Ko‘rinadigan va ko‘rinmaydigan har bir narsa, G‘ayritabiiy kuchlar, taxtu saltanatlar, Bularning hammasi Masih orqali, Uning O‘zi uchun yaratilgandir.</div>
  <div id="17"><sup><a href="https://www.kitobook.com/compare/book/58/01/17/" title="сравнение переводов, параллельные ссылки">17</a></sup> Masih butun borliqdan oldin mavjud edi, Butun borliq U tufayli mustahkam turibdi.</div>
  <div id="18"><sup><a href="https://www.kitobook.com/compare/book/58/01/18/" title="сравнение переводов, параллельные ссылки">18</a></sup> Masih jamoatning boshidir, Jamoat Masihning tanasidir. Hamma narsaning ibtidosi Masihdir, U hammadan ustun bo‘lishi uchun Birinchi bo‘lib o‘likdan tiriltirilgan.</div>
  <div id="19"><sup><a href="https://www.kitobook.com/compare/book/58/01/19/" title="сравнение переводов, параллельные ссылки">19</a></sup> Butun komillikni Xudo Isoda jo qilishni ma’qul ko‘rdi.</div>
  <div id="20"><sup><a href="https://www.kitobook.com/compare/book/58/01/20/" title="сравнение переводов, параллельные ссылки">20</a></sup> Yeru ko‘kdagi borliq mavjudotni Masih orqali Xudo O‘zi bilan yarashtirib, Masihning xochda to‘kilgan qoni orqali Ular bilan tinchlik o‘rnatdi.</div>
  <div id="21"><sup><a href="https://www.kitobook.com/compare/book/58/01/21/" title="сравнение переводов, параллельные ссылки">21</a></sup> Sizlar ham bir vaqtlar Xudoga dushman edingizlar. Fikru zikringiz Xudodan uzoq bo‘lib, yomon ishlar qilardingizlar. </div>
  <div id="22"><sup><a href="https://www.kitobook.com/compare/book/58/01/22/" title="сравнение переводов, параллельные ссылки">22</a></sup> Masihning jismoniy tanadagi o‘limi orqali Xudo sizlarni O‘zi bilan yarashtirdi. Endi sizlar Xudoning oldida muqaddas, benuqson va aybsiz turasizlar.</div>
  <div id="23"><sup><a href="https://www.kitobook.com/compare/book/58/01/23/" title="сравнение переводов, параллельные ссылки">23</a></sup> Shunday ekan, hech ikkilanmay, imoningizda mahkam turishingiz kerak. Sizlar Xushxabarni eshitib, umidga ega bo‘ldingiz. O‘sha umidingizni yo‘qotmang. Bu Xushxabar yer yuzidagi butun jonzotga e’lon qilindi. Men — Pavlus o‘sha Xushxabarning xizmatchisiman.</div>
  <div id="24"><sup><a href="https://www.kitobook.com/compare/book/58/01/24/" title="сравнение переводов, параллельные ссылки">24</a></sup> Men sizlar uchun azob chekayotganimdan xursandman. Chunki shu yo‘l bilan men ham Masihning O‘z tanasi, ya’ni jamoat uchun chekayotgan azoblarida qatnashyapman.</div>
  <div id="25"><sup><a href="https://www.kitobook.com/compare/book/58/01/25/" title="сравнение переводов, параллельные ссылки">25</a></sup> Xudoning xabarini sizlarga to‘liq e’lon qilishim uchun U meni jamoatning xizmatchisi qilib tayinladi. </div>
  <div id="26"><sup><a href="https://www.kitobook.com/compare/book/58/01/26/" title="сравнение переводов, параллельные ссылки">26</a></sup> Bu Xushxabar asrlaru nasllar davomida sir tutilgan edi, endi esa u Xudoning azizlariga oshkor qilindi. </div>
  <div id="27"><sup><a href="https://www.kitobook.com/compare/book/58/01/27/" title="сравнение переводов, параллельные ссылки">27</a></sup> Masih orqali hamma xalqlar ham boy ulug‘vorlikka yetishishlarini barchamizga ko‘rsatishni istadi. Bu sirning mohiyati shudir: Masih, ya’ni ulug‘vorlikka yetishish umidi sizlarning orangizdadir.</div>
  <div id="28"><sup><a href="https://www.kitobook.com/compare/book/58/01/28/" title="сравнение переводов, параллельные ссылки">28</a></sup> Har biringiz Masih tanasining yetuk a’zosi sifatida Xudoning oldida turishingiz uchun biz hammani ogohlantirib, donolik bilan ta’lim berib, Masih haqida o‘rgatyapmiz. </div>
  <div id="29"><sup><a href="https://www.kitobook.com/compare/book/58/01/29/" title="сравнение переводов, параллельные ссылки">29</a></sup> Men ham ana shu maqsadda jon-jahdim bilan xizmat qilar ekanman, menga kuchli ta’sir qilayotgan Masihning qudratiga suyanaman.</div>
</div>