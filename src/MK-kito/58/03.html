<div itemprop="articleBody" class="text">
  <div id="1"><sup><a href="https://www.kitobook.com/compare/book/58/03/1/" title="сравнение переводов, параллельные ссылки">1</a></sup> Sizlar Masih bilan birga tirilgan ekansiz, Masih turgan joydagi, ya’ni samoviy narsalarning payida bo‘ling. U samoda Xudoning o‘ng tomonida o‘tiribdi.</div>
  <div id="2"><sup><a href="https://www.kitobook.com/compare/book/58/03/2/" title="сравнение переводов, параллельные ссылки">2</a></sup> Fikringiz yer yuzidagi emas, samodagi narsalar bilan band bo‘lsin.</div>
  <div id="3"><sup><a href="https://www.kitobook.com/compare/book/58/03/3/" title="сравнение переводов, параллельные ссылки">3</a></sup> Axir, sizlar o‘lgansizlar, asl hayotingiz esa Masih bilan Xudoning huzurida pinhondir.</div>
  <div id="4"><sup><a href="https://www.kitobook.com/compare/book/58/03/4/" title="сравнение переводов, параллельные ссылки">4</a></sup> Bizning hayotimiz Iso Masihdir. Masih zohir bo‘lganda, sizlar ham U bilan birga ulug‘vorlikda zohir bo‘lasizlar.</div>
  <div id="5"><sup><a href="https://www.kitobook.com/compare/book/58/03/5/" title="сравнение переводов, параллельные ссылки">5</a></sup> Shunday ekan, dunyoviy tabiatingizni, ya’ni fahsh–zino, nopoklik, shahvat, yovuz xohishlar va butparastlikka teng bo‘lgan ochko‘zlikni yo‘q qilinglar.</div>
  <div id="6"><sup><a href="https://www.kitobook.com/compare/book/58/03/6/" title="сравнение переводов, параллельные ссылки">6</a></sup> Mana shular sababli Xudoning g‘azabi itoatsiz bandalarning boshiga tushadi!</div>
  <div id="7"><sup><a href="https://www.kitobook.com/compare/book/58/03/7/" title="сравнение переводов, параллельные ссылки">7</a></sup> Sizlar ham bir vaqtlar shunday odamlarning yo‘lidan yurib, o‘zingizni o‘shalar kabi tutardingizlar.</div>
  <div id="8"><sup><a href="https://www.kitobook.com/compare/book/58/03/8/" title="сравнение переводов, параллельные ссылки">8</a></sup> Endi esa jahl, g‘azab, yovuzliklarning hammasini bir chetga yig‘ishtirib qo‘yinglar. Og‘zingizdan hech qanday jerkish yoki nojo‘ya so‘z chiqmasin.</div>
  <div id="9"><sup><a href="https://www.kitobook.com/compare/book/58/03/9/" title="сравнение переводов, параллельные ссылки">9</a></sup> Birbiringizga yolg‘on gapirmanglar. Chunki sizlar eski tabiatingizni yomon odatlari bilan birga o‘zingizdan soqit qildingizlar.</div>
  <div id="10"><sup><a href="https://www.kitobook.com/compare/book/58/03/10/" title="сравнение переводов, параллельные ссылки">10</a></sup> Buning o‘rniga siz yangi tabiatga burkandingiz. Sizlar Xudoni yaqinroq bilib borarkansiz, sizning yangi tabiatingiz uni yaratgan Xudoning surati bo‘yicha o‘zgarib bormoqda.</div>
  <div id="11"><sup><a href="https://www.kitobook.com/compare/book/58/03/11/" title="сравнение переводов, параллельные ссылки">11</a></sup> Shu nuqtayi nazardan endi na yunon bor, na yahudiy, na sunnatli bor, na sunnatsiz, na johil bor, na madaniyatsiz, na qul bor, na ozod. Eng ahamiyatlisi Masihdir, U hamma bilandir, hamma narsa Uning qo‘li ostidadir.</div>
  <div id="12"><sup><a href="https://www.kitobook.com/compare/book/58/03/12/" title="сравнение переводов, параллельные ссылки">12</a></sup> Sizlar Xudoning tanlangan, aziz va suyukli xalqisizlar. Shunga ko‘ra rahm-shafqat, mehribonlik, kamtarlik, muloyimlik va sabr-toqatni zeb-ziynat qilib taqib olinglar.</div>
  <div id="13"><sup><a href="https://www.kitobook.com/compare/book/58/03/13/" title="сравнение переводов, параллельные ссылки">13</a></sup> Bir–biringizga nisbatan sabr–toqatli bo‘linglar. Orangizda xafagarchilik o‘tgan bo‘lsa, bir biringizni kechiringlar. Egamiz sizlarni kechirgani kabi, sizlar ham boshqalarni kechiringlar.</div>
  <div id="14"><sup><a href="https://www.kitobook.com/compare/book/58/03/14/" title="сравнение переводов, параллельные ссылки">14</a></sup> Va nihoyat muhabbatga burkaninglar, chunki mehr–muhabbat mukammal ahillikka yetishtiradi.</div>
  <div id="15"><sup><a href="https://www.kitobook.com/compare/book/58/03/15/" title="сравнение переводов, параллельные ссылки">15</a></sup> Masih ato qiladigan tinchlik yuraklaringizda hukmron bo‘lsin, axir sizlar bir tananing a’zosisizlar, tinchlikka da’vat qilingansizlar. Minnatdor bo‘linglar.</div>
  <div id="16"><sup><a href="https://www.kitobook.com/compare/book/58/03/16/" title="сравнение переводов, параллельные ссылки">16</a></sup> Masihning kalomi sizda chuqur o‘rnashib, yashnayversin. Donolik bilan bir-biringizga ta’lim bering, nasihat qiling. Zaburlarni xonish qilib, madhiyalar va ruhiy qo‘shiqlar bilan, chin ko‘ngildan minnatdorchilik bildirib, Xudoni tarannum etinglar.</div>
  <div id="17"><sup><a href="https://www.kitobook.com/compare/book/58/03/17/" title="сравнение переводов, параллельные ссылки">17</a></sup> Nimaiki qilsangiz ham, gapirsangiz ham, hammasini Rabbimiz Iso nomidan qilib, U orqali Otamiz Xudoga shukrona aytinglar.</div>
  <div id="18"><sup><a href="https://www.kitobook.com/compare/book/58/03/18/" title="сравнение переводов, параллельные ссылки">18</a></sup> Ey xotinlar, eringizga itoatli bo‘linglar. Shunday qilish Rabbimiz Isoning izdoshlariga munosibdir.</div>
  <div id="19"><sup><a href="https://www.kitobook.com/compare/book/58/03/19/" title="сравнение переводов, параллельные ссылки">19</a></sup> Ey erlar, xotiningizni sevinglar, ularga qo‘pol muomalada bo‘lmanglar.</div>
  <div id="20"><sup><a href="https://www.kitobook.com/compare/book/58/03/20/" title="сравнение переводов, параллельные ссылки">20</a></sup> Ey farzandlar, doim ota-onangizga quloq solinglar, chunki bu Rabbimizga ma’qul keladi.</div>
  <div id="21"><sup><a href="https://www.kitobook.com/compare/book/58/03/21/" title="сравнение переводов, параллельные ссылки">21</a></sup> Ey otalar, farzandlaringizni ranjitavermanglar, bo‘lmasa ular tushkunlikka tushib qoladi.</div>
  <div id="22"><sup><a href="https://www.kitobook.com/compare/book/58/03/22/" title="сравнение переводов, параллельные ссылки">22</a></sup> Ey qullar, bu dunyodagi xo‘jayinlaringizga har doim itoat qilinglar. Xushomadgo‘ylik bilan xo‘jako‘rsinga emas, balki Rabbimizdan qo‘rqib, chin ko‘ngildan itoat qilinglar.</div>
  <div id="23"><sup><a href="https://www.kitobook.com/compare/book/58/03/23/" title="сравнение переводов, параллельные ссылки">23</a></sup> Har bir ishni insonlar uchun emas, Rabbimiz Iso Masih uchun qilayotganday chin qalbdan bajaringlar.</div>
  <div id="24"><sup><a href="https://www.kitobook.com/compare/book/58/03/24/" title="сравнение переводов, параллельные ссылки">24</a></sup> Chunki sizlar haqiqiy Xo‘jayiningiz Masihga xizmat qilyapsizlar. U O‘z xalqiga atab qo‘ygan qut– barakani sizlarga mukofot qilib berishini yoddan chiqarmang.</div>
  <div id="25"><sup><a href="https://www.kitobook.com/compare/book/58/03/25/" title="сравнение переводов, параллельные ссылки">25</a></sup> Kimki nohaqlik qilsa, qilmishiga yarasha jazo oladi. Zero, Xudo tarafkashlik qilmaydi.</div>
</div>