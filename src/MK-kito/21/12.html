<div itemprop="articleBody" class="text">
  <div id="1"><sup><a href="https://www.kitobook.com/compare/book/21/12/1/" title="сравнение переводов, параллельные ссылки">1</a></sup> Yoshligingda, qayg‘uli kunlar kelishidan oldin Yaratganni yodda tut, shunday yillar keladiki, sen: “Bu vaqt menga hech qanday rohat keltirmaydi”, — deysan.</div>
  <div id="2"><sup><a href="https://www.kitobook.com/compare/book/21/12/2/" title="сравнение переводов, параллельные ссылки">2</a></sup> Hayotingning o‘sha yillarida: Quyosh, yorug‘lik, oy va yulduzlar qorayar, Yomg‘irli bulutlar o‘tib ketmas.</div>
  <div id="3"><sup><a href="https://www.kitobook.com/compare/book/21/12/3/" title="сравнение переводов, параллельные ссылки">3</a></sup> Seni himoya qilgan qo‘llaring qarilikdan qaltirar, Kuchli oyoqlaring zaiflashar, Tishlaring kamligidan chaynay olmassan, Ko‘zlaring yaxshi ko‘rmaydigan bo‘lib qolar.</div>
  <div id="4"><sup><a href="https://www.kitobook.com/compare/book/21/12/4/" title="сравнение переводов, параллельные ссылки">4</a></sup> Quloqlaring ham ko‘chada bug‘doy yanchilayotganiniyu Ashulachilar ovozini eshitolmaydigan darajada kar bo‘lib qolar. Qushlarning ovozi esa seni uyg‘otib yuborar.</div>
  <div id="5"><sup><a href="https://www.kitobook.com/compare/book/21/12/5/" title="сравнение переводов, параллельные ссылки">5</a></sup> Balandliklardan qo‘rqadigan bo‘lib qolarsan, Ehtiyotlik bilan qadam tashlarsan. Sochlaring gulga kirgan bodom daraxtiday oppoq bo‘lib qolar, Turib yurishga qiynalarsan, Belingning quvvati ketib sudralib yurarsan. Har bir inson dunyodan o‘tganday, sen ham vafot etarsan, Azadorlar ko‘chalarni to‘ldirarlar.</div>
  <div id="6"><sup><a href="https://www.kitobook.com/compare/book/21/12/6/" title="сравнение переводов, параллельные ссылки">6</a></sup> Kumush zanjir uzilar, Hayotning tilla chirog‘i tushib ketib, buzilar. Buloq boshidagi suv ko‘zasi sinib ketar, Quduqning arqoni uzilib ketar.</div>
  <div id="7"><sup><a href="https://www.kitobook.com/compare/book/21/12/7/" title="сравнение переводов, параллельные ссылки">7</a></sup> Sening o‘tkinchi tanang Yerning tuprog‘iga qaytar, Xudo bergan ruhing ham Uning O‘ziga qaytar.</div>
  <div id="8"><sup><a href="https://www.kitobook.com/compare/book/21/12/8/" title="сравнение переводов, параллельные ссылки">8</a></sup> “Behuda! Behuda! — deydi Voiz. — Hammasi behudadir!”</div>
  <div id="9"><sup><a href="https://www.kitobook.com/compare/book/21/12/9/" title="сравнение переводов, параллельные ссылки">9</a></sup> Voiz dono odam edi. U o‘z bilganlarini odamlarga o‘rgatdi, sabr–toqat bilan hikmatlarni o‘rganib, ularni to‘g‘rilab yozdi.</div>
  <div id="10"><sup><a href="https://www.kitobook.com/compare/book/21/12/10/" title="сравнение переводов, параллельные ссылки">10</a></sup> Voiz ma’qul keladigan so‘zlar topishga harakat qilib, haqiqat so‘zlarini ochiq yozdi.</div>
  <div id="11"><sup><a href="https://www.kitobook.com/compare/book/21/12/11/" title="сравнение переводов, параллельные ссылки">11</a></sup> Donolarning hikmatlari o‘tkir tayoqqa o‘xshaydi, hikmatli so‘zlar mahkam qoqilgan mixlarga o‘xshaydi. Bularning hammasini barchamizning Cho‘ponimiz bergan.</div>
  <div id="12"><sup><a href="https://www.kitobook.com/compare/book/21/12/12/" title="сравнение переводов, параллельные ссылки">12</a></sup> Bulardan boshqa nasihatlarga ehtiyotkorlik bilan qaragin, bolam. Ko‘p kitob yozishning oxiri yo‘q, Ko‘p o‘qish odamni charchatadi.</div>
  <div id="13"><sup><a href="https://www.kitobook.com/compare/book/21/12/13/" title="сравнение переводов, параллельные ссылки">13</a></sup> Hamma narsa aytildi, mana endi xulosa: Xudodan qo‘rq, Uning amrlarini bajar, chunki bu hammaning burchidir.</div>
  <div id="14"><sup><a href="https://www.kitobook.com/compare/book/21/12/14/" title="сравнение переводов, параллельные ссылки">14</a></sup> Har bir ishni, hatto yashirin qilingan ishlarni ham, yaxshi yoki yomon bo‘lishidan qat’iy nazar, Xudo hukm qiladi.</div>
</div>