<div itemprop="articleBody" class="text">
  <div id="1"><sup><a href="https://www.kitobook.com/compare/book/21/10/1/" title="сравнение переводов, параллельные ссылки">1</a></sup> O‘lik pashshalar xushbo‘y moyni sasitib yuboradi, shuningdek, ozgina ahmoqlik ko‘p donolikdan og‘irroq chiqadi.</div>
  <div id="2"><sup><a href="https://www.kitobook.com/compare/book/21/10/2/" title="сравнение переводов, параллельные ссылки">2</a></sup> Dononing yuragi o‘ngga — to‘g‘ri ishlarni qilishga, nodonniki esa chapga — fosiqlikka tortadi.</div>
  <div id="3"><sup><a href="https://www.kitobook.com/compare/book/21/10/3/" title="сравнение переводов, параллельные ссылки">3</a></sup> Ahmoqlarning aqli yetmay, qilgan qiliqlari bilan ham hammaga ahmoqligini ko‘rsatadi.</div>
  <div id="4"><sup><a href="https://www.kitobook.com/compare/book/21/10/4/" title="сравнение переводов, параллельные ссылки">4</a></sup> Agar hukmdorning sendan jahli chiqsa, joyingni tashlab ketmagin, chunki vazminlik tufayli xafagarchiliklar ham bosilib ketadi.</div>
  <div id="5"><sup><a href="https://www.kitobook.com/compare/book/21/10/5/" title="сравнение переводов, параллельные ссылки">5</a></sup> Mana men bu dunyoda ko‘rgan fojia, hukmdordan boshlangan katta xato:</div>
  <div id="6"><sup><a href="https://www.kitobook.com/compare/book/21/10/6/" title="сравнение переводов, параллельные ссылки">6</a></sup> ahmoqlar baland lavozimga ko‘tariladi, boylar esa pastda o‘tirishadi.</div>
  <div id="7"><sup><a href="https://www.kitobook.com/compare/book/21/10/7/" title="сравнение переводов, параллельные ссылки">7</a></sup> Men yana shuni ko‘rdim: zodagonlar xuddi qullarday piyoda yurganda, qullar otda yurardi.</div>
  <div id="8"><sup><a href="https://www.kitobook.com/compare/book/21/10/8/" title="сравнение переводов, параллельные ссылки">8</a></sup> Chuqur qaziganning o‘zi unga tushishi, devorni buzganni esa ilon chaqishi mumkin.</div>
  <div id="9"><sup><a href="https://www.kitobook.com/compare/book/21/10/9/" title="сравнение переводов, параллельные ссылки">9</a></sup> Tosh kesgan o‘ziga zarar yetkazishi, xoda yorgan esa og‘riqqa duchor bo‘lishi mumkin.</div>
  <div id="10"><sup><a href="https://www.kitobook.com/compare/book/21/10/10/" title="сравнение переводов, параллельные ссылки">10</a></sup> Agar bolta o‘tmas bo‘lsa–yu, uni o‘tkirlamasang, uni ishlatish uchun ko‘proq kuch kerak bo‘ladi. Mana, donolikdan qanday foyda bor ekan.</div>
  <div id="11"><sup><a href="https://www.kitobook.com/compare/book/21/10/11/" title="сравнение переводов, параллельные ссылки">11</a></sup> Ammo ilon o‘ynatilmasdan oldin chaqib olsa, ilon o‘ynatuvchiga donishmandlikning nima foydasi bor?!</div>
  <div id="12"><sup><a href="https://www.kitobook.com/compare/book/21/10/12/" title="сравнение переводов, параллельные ссылки">12</a></sup> Donolarning so‘zlari ularga hurmat keltiradi, nodonlarning so‘zlari esa o‘zlarini halok qiladi.</div>
  <div id="13"><sup><a href="https://www.kitobook.com/compare/book/21/10/13/" title="сравнение переводов, параллельные ссылки">13</a></sup> Ularning so‘zlari ahmoqlik bilan boshlanib, g‘irt telbalik bilan tugaydi,</div>
  <div id="14"><sup><a href="https://www.kitobook.com/compare/book/21/10/14/" title="сравнение переводов, параллельные ссылки">14</a></sup> shunda ham ahmoqlar gapiraveradilar. Hech kim nima bo‘lishini bilmaydi, kim bizga kelajakni aytib bera oladi?!</div>
  <div id="15"><sup><a href="https://www.kitobook.com/compare/book/21/10/15/" title="сравнение переводов, параллельные ссылки">15</a></sup> Nodonning harakatlari uni juda charchatadi, chunki u shunchalik ahmoqki, shaharga boradigan yo‘lni ham qayta topa olmaydi.</div>
  <div id="16"><sup><a href="https://www.kitobook.com/compare/book/21/10/16/" title="сравнение переводов, параллельные ссылки">16</a></sup> Ey, shohi yosh bo‘lgan, hukmdorlari ertalabdan ziyofat qiladigan yurt, senga afsus– nadomatlar bo‘lsin.</div>
  <div id="17"><sup><a href="https://www.kitobook.com/compare/book/21/10/17/" title="сравнение переводов, параллельные ссылки">17</a></sup> Shohi asilzoda bo‘lgan, hukmdorlari mastlik uchun emas, kuch to‘plash uchun o‘z vaqtida ziyofat qiladigan yurt baxtlidir.</div>
  <div id="18"><sup><a href="https://www.kitobook.com/compare/book/21/10/18/" title="сравнение переводов, параллельные ссылки">18</a></sup> Dangasalikdan uyning tomi cho‘kadi, Yalqovlik tufayli tomdan chakki o‘tadi.</div>
  <div id="19"><sup><a href="https://www.kitobook.com/compare/book/21/10/19/" title="сравнение переводов, параллельные ссылки">19</a></sup> Ziyofat berilganda ko‘ngil shodlikka to‘ladi, Sharob insonni xushnud etadi. Lekin ikkalasi uchun ham pul kerak.</div>
  <div id="20"><sup><a href="https://www.kitobook.com/compare/book/21/10/20/" title="сравнение переводов, параллельные ссылки">20</a></sup> Hatto sirdosh do‘stlaring orasida ham shohni la’natlama, o‘z yotoqxonangda ham boylarni yomonlama. Yaxshi gapning ham, yomon gapning ham qanoti bordir. Osmondagi qush so‘zlaringni yetkazib borishi mumkin.</div>
</div>