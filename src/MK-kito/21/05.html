<div itemprop="articleBody" class="text">
  <div id="1"><sup><a href="https://www.kitobook.com/compare/book/21/05/1/" title="сравнение переводов, параллельные ссылки">1</a></sup> Hech qachon gapirishga shoshilma, qalbingda Xudoga va’da berishga xovliqma. Xudo jannatda, sen esa yerdasan, shuning uchun kamgap bo‘lgin.</div>
  <div id="2"><sup><a href="https://www.kitobook.com/compare/book/21/05/2/" title="сравнение переводов, параллельные ссылки">2</a></sup> Tashvish ko‘p bo‘lganda, puch niyatlar ham ko‘payadi, Ko‘p gapirganda, og‘izdan ahmoqona so‘zlar chiqadi.</div>
  <div id="3"><sup><a href="https://www.kitobook.com/compare/book/21/05/3/" title="сравнение переводов, параллельные ссылки">3</a></sup> Xudoga nazr ataganingdan keyin uni bajarishni orqaga surmagin. U nodonlarni yoqtirmaydi. Albatta va’dangda turgin.</div>
  <div id="4"><sup><a href="https://www.kitobook.com/compare/book/21/05/4/" title="сравнение переводов, параллельные ссылки">4</a></sup> Va’da berib, uni bajarmaslikdan ko‘ra, umuman va’da bermaslik yaxshiroqdir.</div>
  <div id="5"><sup><a href="https://www.kitobook.com/compare/book/21/05/5/" title="сравнение переводов, параллельные ссылки">5</a></sup> Shunday paytda tiling seni gunohga yetaklamasin. Ruhoniyga: “Nazr atab, xato qildim”, — deb aytmagin. Shunday deb Xudoning qahrini keltirsang, o‘z qo‘llaring bilan qilgan ishlaringni Xudo buzib tashlashi mumkin.</div>
  <div id="6"><sup><a href="https://www.kitobook.com/compare/book/21/05/6/" title="сравнение переводов, параллельные ссылки">6</a></sup> Puch niyatlaru ko‘p gapirish behuda oqibatlarga olib boradi. Shunday qilish o‘rniga Xudodan qo‘rqqin.</div>
  <div id="7"><sup><a href="https://www.kitobook.com/compare/book/21/05/7/" title="сравнение переводов, параллельные ссылки">7</a></sup> Agar kambag‘allarga zulm qilinayotganini, adolat va haqiqat yo‘qligini ko‘rsang, hayron bo‘lmagin, har bir amaldorning ustidan undan ham kattarog‘i bor, ularning ustidan yana ham kattarog‘i bordir.</div>
  <div id="8"><sup><a href="https://www.kitobook.com/compare/book/21/05/8/" title="сравнение переводов, параллельные ссылки">8</a></sup> Hammasi, hatto shoh ham, dalaning hosiliga ko‘z tikib, ulush talab qilib oladi.</div>
  <div id="9"><sup><a href="https://www.kitobook.com/compare/book/21/05/9/" title="сравнение переводов, параллельные ссылки">9</a></sup> Pulga ruju qo‘ygan hech qachon pulga, boylikni yaxshi ko‘rgan esa boylikka to‘ymaydi. Bu ham behudadir.</div>
  <div id="10"><sup><a href="https://www.kitobook.com/compare/book/21/05/10/" title="сравнение переводов, параллельные ссылки">10</a></sup> Buyum, narsalar ko‘payganda, ularni ishlatib yuboradiganlar ham ko‘payadi. Boylikning egasi faqat o‘z boyligiga termulib qarashdan boshqa yana qanday foyda topadi?!</div>
  <div id="11"><sup><a href="https://www.kitobook.com/compare/book/21/05/11/" title="сравнение переводов, параллельные ссылки">11</a></sup> Mehnatkashlar kam yesa ham, ko‘p yesa ham tinch uxlaydi, boylar esa boyligi ko‘pligidan xavotirlanib uxlay olmaydi.</div>
  <div id="12"><sup><a href="https://www.kitobook.com/compare/book/21/05/12/" title="сравнение переводов, параллельные ссылки">12</a></sup> Bu dunyoda shunday bir qayg‘uli fojia ko‘rdim: yig‘ilgan boylik egasiga zarar keltiradi,</div>
  <div id="13"><sup><a href="https://www.kitobook.com/compare/book/21/05/13/" title="сравнение переводов, параллельные ссылки">13</a></sup> ya’ni o‘sha boylik qandaydir omadsizlik tufayli yo‘qoladi. O‘z bolalariga qoldirish uchun esa boy odamning hech narsasi bo‘lmaydi.</div>
  <div id="14"><sup><a href="https://www.kitobook.com/compare/book/21/05/14/" title="сравнение переводов, параллельные ссылки">14</a></sup> Onadan qanday tug‘ilgan bo‘lsa, shundayligicha bu dunyodan ketadi, qilgan mehnatlarining mevalaridan birortasini qo‘llarida olib keta olmaydi.</div>
  <div id="15"><sup><a href="https://www.kitobook.com/compare/book/21/05/15/" title="сравнение переводов, параллельные ссылки">15</a></sup> Bu ham qayg‘uli fojiadir: inson qanday kelgan bo‘lsa, shundayligicha ketadi, shamol uchun mehnat qilib qanday foyda topadi?</div>
  <div id="16"><sup><a href="https://www.kitobook.com/compare/book/21/05/16/" title="сравнение переводов, параллельные ссылки">16</a></sup> Butun umrini qorong‘ilikda o‘tkazadi, qayg‘u–alam, g‘azab va xastaliklar bilan yashaydi.</div>
  <div id="17"><sup><a href="https://www.kitobook.com/compare/book/21/05/17/" title="сравнение переводов, параллельные ссылки">17</a></sup> Mana, men bir narsani tushundim: inson uchun Xudo bergan qisqa umri davomida yeyish, ichish va bu dunyoda qilgan o‘z mehnatidan zavqlanish yaxshi ekan, chunki bu insonning taqdiridir.</div>
  <div id="18"><sup><a href="https://www.kitobook.com/compare/book/21/05/18/" title="сравнение переводов, параллельные ссылки">18</a></sup> Xudo kimga boylik va mulk berib, unga mana shu narsalardan rohatlanishga imkoniyat ham bersa, insonga o‘z qilgan mehnatidan mamnun bo‘lib, undan zavqlanishiga yo‘l bersa, mana shu Xudoning in’omidir.</div>
  <div id="19"><sup><a href="https://www.kitobook.com/compare/book/21/05/19/" title="сравнение переводов, параллельные ссылки">19</a></sup> Bunday inson hayoti haqida qayg‘urmaydi ham, chunki Xudo uning qalbini zavqlanish bilan band qiladi.</div>
</div>