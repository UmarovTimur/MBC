<div itemprop="articleBody" class="text">
  <div id="1"><sup><a href="https://www.kitobook.com/compare/book/21/02/1/" title="сравнение переводов, параллельные ссылки">1</a></sup> Men, Voiz, o‘zimga: “Qani, rohatlanib, bir maza qilay–chi”, — dedim, lekin bu ham behuda ekan.</div>
  <div id="2"><sup><a href="https://www.kitobook.com/compare/book/21/02/2/" title="сравнение переводов, параллельные ссылки">2</a></sup> “Kulgi telbalik ekan, rohat qanday foyda keltiradi?” — dedim.</div>
  <div id="3"><sup><a href="https://www.kitobook.com/compare/book/21/02/3/" title="сравнение переводов, параллельные ссылки">3</a></sup> Donolik meni boshqarar ekan, ko‘nglimni sharob bilan chog‘ qilib ko‘ray– chi, deb ahmoqlikka o‘z bag‘rimni ochdim. Bu dunyoda odamlar o‘z qisqa hayotlari davomida qanday ish qilsalar ularga foyda kelishini bilmoqchi bo‘ldim.</div>
  <div id="4"><sup><a href="https://www.kitobook.com/compare/book/21/02/4/" title="сравнение переводов, параллельные ссылки">4</a></sup> Buyuk ishlar qildim: o‘zimga uylar qurdim, uzumzorlar barpo qildim,</div>
  <div id="5"><sup><a href="https://www.kitobook.com/compare/book/21/02/5/" title="сравнение переводов, параллельные ссылки">5</a></sup> polizlar va bog‘lar yaratdim, u yerlarga har xil mevali daraxtlar ekdim.</div>
  <div id="6"><sup><a href="https://www.kitobook.com/compare/book/21/02/6/" title="сравнение переводов, параллельные ссылки">6</a></sup> O‘sayotgan daraxtlarni sug‘orish uchun hovuzlar qazdirdim.</div>
  <div id="7"><sup><a href="https://www.kitobook.com/compare/book/21/02/7/" title="сравнение переводов, параллельные ссылки">7</a></sup> O‘zim uchun qullar va cho‘rilar sotib oldim, uyimda qul–cho‘rilar tug‘ilib, ularning soni ortib boraverdi. Podalarim shunchalik ko‘p ediki, Quddusda mendan oldin yashagan hech kimda bunchalik ko‘p mol–qo‘y bo‘lmagan.</div>
  <div id="8"><sup><a href="https://www.kitobook.com/compare/book/21/02/8/" title="сравнение переводов, параллельные ссылки">8</a></sup> O‘zim uchun kumushu oltin, shohlarga loyiq ajoyib boyliklardan yig‘dim, juda ko‘p yerlarga ega bo‘ldim. Ayol va erkak qo‘shiqchilar menga xizmat qilishar edi, menga zavq keltiradigan haramim ham katta edi.</div>
  <div id="9"><sup><a href="https://www.kitobook.com/compare/book/21/02/9/" title="сравнение переводов, параллельные ссылки">9</a></sup> Men buyuk bo‘lib, buyuklikda Quddusda mendan oldin yashaganlarning hammasidan o‘tdim. Donoligim menga pand bermadi.</div>
  <div id="10"><sup><a href="https://www.kitobook.com/compare/book/21/02/10/" title="сравнение переводов, параллельные ссылки">10</a></sup> O‘zim xohlagan hamma narsani oldim, ko‘nglim istaganini qildim. Qilgan har bir ishimdan jonim rohatlandi, bu qilgan mehnatlarim evaziga kelgan mukofot edi.</div>
  <div id="11"><sup><a href="https://www.kitobook.com/compare/book/21/02/11/" title="сравнение переводов, параллельные ссылки">11</a></sup> Ammo qarasam, o‘z qo‘llarim bilan qilgan ishlarim, qilgan hamma mehnatim — bularning hammasi behuda ekan, shamolning orqasidan quvishday ekan. Bu dunyoda birorta foydali narsa topilmasligini bildim.</div>
  <div id="12"><sup><a href="https://www.kitobook.com/compare/book/21/02/12/" title="сравнение переводов, параллельные ссылки">12</a></sup> Shundan keyin yana donolik, telbalik va ahmoqlikni solishtirishga qaror qildim. Vorisim menikidan ham yaxshiroq xulosaga kela olarmidi?!</div>
  <div id="13"><sup><a href="https://www.kitobook.com/compare/book/21/02/13/" title="сравнение переводов, параллельные ссылки">13</a></sup> Yorug‘lik qorong‘ilikdan yaxshiroq bo‘lganiday, donolik ham ahmoqlikdan yaxshiroqligini tushundim:</div>
  <div id="14"><sup><a href="https://www.kitobook.com/compare/book/21/02/14/" title="сравнение переводов, параллельные ссылки">14</a></sup> Dononing ko‘zi bor, Nodon esa qorong‘ilikda yuradi. Ammo hammaning taqdiri bir ekanligini ham tushundim.</div>
  <div id="15"><sup><a href="https://www.kitobook.com/compare/book/21/02/15/" title="сравнение переводов, параллельные ссылки">15</a></sup> O‘zimcha: “Nodonning boshiga tushgan narsa, mening ham boshimga tushar ekan. Shunday ekan, dono bo‘lishning nima foydasi bor?!” — deb o‘yladim. “Bu ham behuda!” — dedim.</div>
  <div id="16"><sup><a href="https://www.kitobook.com/compare/book/21/02/16/" title="сравнение переводов, параллельные ссылки">16</a></sup> Donolar ham, nodonlar unutilgani kabi, unutiladi, kelajakda hamma birday unutiladi. Nima uchun donolar nodonlarday o‘lishi kerak?!</div>
  <div id="17"><sup><a href="https://www.kitobook.com/compare/book/21/02/17/" title="сравнение переводов, параллельные ссылки">17</a></sup> Shuning uchun ham men hayotdan nafratlandim, chunki bu dunyoda qilingan har bir ish menga qayg‘u keltirdi. Hammasi behuda, shamolning orqasidan quvishdaydir.</div>
  <div id="18"><sup><a href="https://www.kitobook.com/compare/book/21/02/18/" title="сравнение переводов, параллельные ссылки">18</a></sup> Bu dunyoda mehnat qilib topgan hamma narsamdan nafratlandim, chunki hammasi baribir mendan keyin keladiganlarga qolishini bilardim.</div>
  <div id="19"><sup><a href="https://www.kitobook.com/compare/book/21/02/19/" title="сравнение переводов, параллельные ссылки">19</a></sup> Ular dono bo‘ladimi yoki ahmoqmi, kim biladi? Men bu dunyoda mehnat qilib, donolik bilan topganlarimga baribir o‘shalar egalik qilishadi. Bu ham behudadir.</div>
  <div id="20"><sup><a href="https://www.kitobook.com/compare/book/21/02/20/" title="сравнение переводов, параллельные ссылки">20</a></sup> Shunda bu dunyoda qilgan barcha mehnatim uchun yuragim achib, qayg‘ura boshladim.</div>
  <div id="21"><sup><a href="https://www.kitobook.com/compare/book/21/02/21/" title="сравнение переводов, параллельные ссылки">21</a></sup> Axir, baribir donolik, bilim va mohirlik bilan topilgan narsalar mana shu narsalar uchun ishlamaganlarga qolar ekan. Bu ham behuda, qanday falokat!</div>
  <div id="22"><sup><a href="https://www.kitobook.com/compare/book/21/02/22/" title="сравнение переводов, параллельные ссылки">22</a></sup> Bu dunyoda qilgan mehnati va tirishqoqligi uchun odam qanday foyda olarkan–a?!</div>
  <div id="23"><sup><a href="https://www.kitobook.com/compare/book/21/02/23/" title="сравнение переводов, параллельные ссылки">23</a></sup> Axir, uning kunlari dardga to‘la bo‘lsa, qayg‘udan boshi chiqmasa, hattoki kechalari ham dam ololmasa. Eh, bu ham behuda!</div>
  <div id="24"><sup><a href="https://www.kitobook.com/compare/book/21/02/24/" title="сравнение переводов, параллельные ссылки">24</a></sup> Odam uchun yeyish, ichish va qilgan mehnatidan rohatlanishdan yaxshiroq narsa yo‘q. Bu ham Xudodan ekanligini tushundim,</div>
  <div id="25"><sup><a href="https://www.kitobook.com/compare/book/21/02/25/" title="сравнение переводов, параллельные ссылки">25</a></sup> axir, Xudosiz kim ovqat yeya oladi, kim rohat topadi?!</div>
  <div id="26"><sup><a href="https://www.kitobook.com/compare/book/21/02/26/" title="сравнение переводов, параллельные ссылки">26</a></sup> Xudoga ma’qul bo‘lganlarga Xudoning O‘zi donolik, bilim va quvonch beradi. Gunohkorlarga esa boylik yig‘ish ishtiyoqini beradi–yu, ularning ishlab topganlarini olib, Xudo O‘ziga ma’qul bo‘lganlarga ato etadi. Gunohkorlarning bu ishlari ham behuda va shamolning orqasidan quvishdaydir.</div>
</div>