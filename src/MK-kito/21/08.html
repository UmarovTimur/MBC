<div itemprop="articleBody" class="text">
  <div id="1"><sup><a href="https://www.kitobook.com/compare/book/21/08/1/" title="сравнение переводов, параллельные ссылки">1</a></sup> Kim dono kishiga o‘xshaydi? Kim biror narsaning ma’nosini biladi? Donolik kishining yuzini yashnatadi, Yuz qattiqligini yumshatadi.</div>
  <div id="2"><sup><a href="https://www.kitobook.com/compare/book/21/08/2/" title="сравнение переводов, параллельные ссылки">2</a></sup> Xudoga bergan qasamingni bajarganingday, shohning ham amriga itoat qil.</div>
  <div id="3"><sup><a href="https://www.kitobook.com/compare/book/21/08/3/" title="сравнение переводов, параллельные ссылки">3</a></sup> Uning oldida qo‘rqib turavermasdan, borib aytganini qil. Yomon ishlarning tarafdori bo‘lma, chunki shoh o‘zi xohlagan ishni qiladi.</div>
  <div id="4"><sup><a href="https://www.kitobook.com/compare/book/21/08/4/" title="сравнение переводов, параллельные ссылки">4</a></sup> Shohning so‘zi e’tiborlidir, hech kim unga: “Nima qilyapsiz?” — deb ayta olmaydi.</div>
  <div id="5"><sup><a href="https://www.kitobook.com/compare/book/21/08/5/" title="сравнение переводов, параллельные ссылки">5</a></sup> Farmonlarga itoat qilganlarga zarar yetmaydi. Dono kishi hamma narsaning, hatto hukmning ham o‘z vaqti borliginiyu</div>
  <div id="6"><sup><a href="https://www.kitobook.com/compare/book/21/08/6/" title="сравнение переводов, параллельные ссылки">6</a></sup> insonning qilgan yovuzliklari uni toshdek bosib turishini biladi.</div>
  <div id="7"><sup><a href="https://www.kitobook.com/compare/book/21/08/7/" title="сравнение переводов, параллельные ссылки">7</a></sup> Dono kishi yana shuni biladi: hech kim kelajakda nima bo‘lishini, qachon sodir bo‘lishini bilmaydi.</div>
  <div id="8"><sup><a href="https://www.kitobook.com/compare/book/21/08/8/" title="сравнение переводов, параллельные ссылки">8</a></sup> Hech kimning shamolni ushlashga kuchi yetmaganiday, o‘lim kunini orqaga surishga ham hech kimning kuchi yetmaydi. Jangchi o‘rniga birovni qo‘yib, urushdan qocha olmaganday, fosiqlar ham fosiqlikdan qochib qutulolmaydi.</div>
  <div id="9"><sup><a href="https://www.kitobook.com/compare/book/21/08/9/" title="сравнение переводов, параллельные ссылки">9</a></sup> Bu dunyoda bo‘layotgan hamma narsa haqida chuqur o‘ylab, bularning hammasini ko‘rdim, bir kishi ikkinchisining ustidan zulm o‘tkazib, hukmronlik qiladigan bir zamon bu.</div>
  <div id="10"><sup><a href="https://www.kitobook.com/compare/book/21/08/10/" title="сравнение переводов, параллельные ссылки">10</a></sup> Yana shu narsani ko‘rdim, fosiq kishining jasadi muqaddas joydan olib chiqildi. Orqasidan olomon borardi, o‘sha fosiq kishi hurmat bilan ko‘mildi. Solihlarning jasadlari esa sochilib yotardi. Bu ham behudadir.</div>
  <div id="11"><sup><a href="https://www.kitobook.com/compare/book/21/08/11/" title="сравнение переводов, параллельные ссылки">11</a></sup> Jinoyatga tez jazo berilmagani uchun, insonlarning yuragi yovuzliklar qilishga doim tayyor.</div>
  <div id="12"><sup><a href="https://www.kitobook.com/compare/book/21/08/12/" title="сравнение переводов, параллельные ссылки">12</a></sup> Gunohkorlar yuz marta jinoyat qilsalar ham, uzoq umr ko‘rishlari mumkin. Ha, “Xudodan qo‘rqadiganlarga undan ham yaxshiroq bo‘ladi, chunki ular Xudodan qo‘rqadilar.</div>
  <div id="13"><sup><a href="https://www.kitobook.com/compare/book/21/08/13/" title="сравнение переводов, параллельные ссылки">13</a></sup> Fosiqlarga esa yaxshi bo‘lmaydi, hayotlari soyaday tez o‘tib ketadi, chunki ular Xudodan qo‘rqmaydilar”, degan gapni bilaman.</div>
  <div id="14"><sup><a href="https://www.kitobook.com/compare/book/21/08/14/" title="сравнение переводов, параллельные ссылки">14</a></sup> Qaranglar–a, bu dunyoda mana shunday bema’ni narsalar ham sodir bo‘ladi, solihlar fosiqlarga loyiq bo‘lgan jazoni oladilar, fosiqlarga esa xuddi solihlarday munosabatda bo‘ladilar. Men: “Bu ham behudadir”, — dedim.</div>
  <div id="15"><sup><a href="https://www.kitobook.com/compare/book/21/08/15/" title="сравнение переводов, параллельные ссылки">15</a></sup> Shuning uchun men bu hayotdan rohat olishni maslahat beraman. Bu dunyoda odamlarga yeyish, ichish va xursand bo‘lishdan boshqa yaxshiroq narsa yo‘qdir. Xudo insonga bergan bu dunyodagi hayoti davomida qiladigan mehnatida shodlik u bilan bo‘ladi.</div>
  <div id="16"><sup><a href="https://www.kitobook.com/compare/book/21/08/16/" title="сравнение переводов, параллельные ссылки">16</a></sup> Donolikni bilishga, yer yuzida bo‘layotgan ishlarni o‘rganishga o‘zimni bag‘ishladim.</div>
  <div id="17"><sup><a href="https://www.kitobook.com/compare/book/21/08/17/" title="сравнение переводов, параллельные ссылки">17</a></sup> Xudoning hamma ishlarini ko‘rdim, haqiqatan ham hech kim bu dunyoda Xudo nima qilayotganini tushunmaydi. Hatto uyqudan voz kechib ham, qancha harakat qilmaylik, bilolmaymiz, ma’nosini topa olmaymiz. Donolar: “Bilamiz”, — deb aytadi, ammo ular ham haqiqatan tushunmaydilar.</div>
</div>