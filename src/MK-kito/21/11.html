<div itemprop="articleBody" class="text">
  <div id="1"><sup><a href="https://www.kitobook.com/compare/book/21/11/1/" title="сравнение переводов, параллельные ссылки">1</a></sup> Noningni suvga tashla, bir necha kundan keyin uni yana topasan.</div>
  <div id="2"><sup><a href="https://www.kitobook.com/compare/book/21/11/2/" title="сравнение переводов, параллельные ссылки">2</a></sup> Bu dunyoda qanday kulfat kelishini bilmaysan, shuning uchun narsalaringni yetti, hatto sakkiz kishiga bo‘lib bergin.</div>
  <div id="3"><sup><a href="https://www.kitobook.com/compare/book/21/11/3/" title="сравнение переводов, параллельные ссылки">3</a></sup> Bulutlar to‘lganda, yerga yomg‘ir yog‘adi, daraxt shimol tomonga yoki janub tomonga yiqilsa ham, o‘sha yiqilgan joyida yotaveradi.</div>
  <div id="4"><sup><a href="https://www.kitobook.com/compare/book/21/11/4/" title="сравнение переводов, параллельные ссылки">4</a></sup> Shamolni ko‘rib qo‘rqqan hech qachon urug‘ ekmaydi, yomg‘irdan xavfsirab, bulutni kuzatgan hech qachon hosil o‘rmaydi.</div>
  <div id="5"><sup><a href="https://www.kitobook.com/compare/book/21/11/5/" title="сравнение переводов, параллельные ссылки">5</a></sup> Onaning bachadonidagi bolaga qanday qilib jon kirishini bilmaganingdek, hamma narsani sodir qiladigan Xudoning ishlarini bilmaysan.</div>
  <div id="6"><sup><a href="https://www.kitobook.com/compare/book/21/11/6/" title="сравнение переводов, параллельные ссылки">6</a></sup> Urug‘laringni ertalab ekkin, kechqurun ham qo‘llaring bo‘sh o‘tirmasin, chunki sen qaysi biri — unisimi yoki bunisimi yaxshi o‘sishini bilmaysan, balki ikkalasi ham yaxshi o‘sar.</div>
  <div id="7"><sup><a href="https://www.kitobook.com/compare/book/21/11/7/" title="сравнение переводов, параллельные ссылки">7</a></sup> Yorug‘lik lazzatlidir, quyoshni ko‘rish ko‘zlar uchun ham yoqimlidir.</div>
  <div id="8"><sup><a href="https://www.kitobook.com/compare/book/21/11/8/" title="сравнение переводов, параллельные ссылки">8</a></sup> Uzoq yillar yashaydiganlar ham har bir yashagan kunlaridan zavq olsin, hali ko‘p qorong‘ilik kunlari bo‘lishini esda tutsin. Hamma keladigan narsalar yelday o‘tib ketadi.</div>
  <div id="9"><sup><a href="https://www.kitobook.com/compare/book/21/11/9/" title="сравнение переводов, параллельные ссылки">9</a></sup> Ey, yigit, yoshligingda rohatlan, yuraging seni zavqlantirsin. Ko‘ngling orzu qilgan, ko‘zlaring xohlagan ishni qilgin, lekin bilib qo‘y, har bir qilgan ishing uchun Xudo seni hukm qiladi.</div>
  <div id="10"><sup><a href="https://www.kitobook.com/compare/book/21/11/10/" title="сравнение переводов, параллельные ссылки">10</a></sup> Qayg‘urmagin, tanang og‘riqni bilmasin, chunki yoshlik, hayot tongi yelday tez o‘tib ketadi.</div>
</div>