<div itemprop="articleBody" class="text">
  <div id="1"><sup><a href="https://www.kitobook.com/compare/book/27/01/1/" title="сравнение переводов, параллельные ссылки">1</a></sup> Yahudo shohi Yohayiqim hukmronligining uchinchi yilida Bobil shohi Navuxadnazar Quddusga qo‘shin tortib kelib, shaharni qamal qildi. </div>
  <div id="2"><sup><a href="https://www.kitobook.com/compare/book/27/01/2/" title="сравнение переводов, параллельные ссылки">2</a></sup> Rabbiyning irodasi bilan Navuxadnazar Yahudo shohi Yohayiqimni asirlikka olib, Xudoning uyidagi ayrim idishlarni olib chiqdi. Navuxadnazar o‘ljalarni Bobil yurtiga olib borib, idishlarni o‘z xudosining uyidagi xazinaga joylashtirdi.</div>
  <div id="3"><sup><a href="https://www.kitobook.com/compare/book/27/01/3/" title="сравнение переводов, параллельные ссылки">3</a></sup> U saroyning bosh mulozimi Ashnapazga shunday buyruq bergan edi: “Isroil xalqidan olingan asirlardan shoh va zodagonlarning oilalariga mansub bo‘lgan </div>
  <div id="4"><sup><a href="https://www.kitobook.com/compare/book/27/01/4/" title="сравнение переводов, параллельные ссылки">4</a></sup> yosh, jismonan sog‘lom, xushqomat, zehni o‘tkir, qobiliyatli, farosatli va shohning saroyida xizmat qilishga layoqatli yigitlarni olib kel. Sen ularga bobil tili va adabiyotini o‘rgatishing kerak. </div>
  <div id="5"><sup><a href="https://www.kitobook.com/compare/book/27/01/5/" title="сравнение переводов, параллельные ссылки">5</a></sup> Har kungi yegulik bilan sharob ularga mening dasturxonimdan berilsin. Ular uch yil ta’lim olishgach, mening huzurimda hozir bo‘lishlari lozim.”</div>
  <div id="6"><sup><a href="https://www.kitobook.com/compare/book/27/01/6/" title="сравнение переводов, параллельные ссылки">6</a></sup> Tanlanganlarning orasida Yahudo qabilasidan bo‘lgan Doniyor, Xanoniyo, Mishail va Ozariyo ismli o‘spirinlar bor edi. </div>
  <div id="7"><sup><a href="https://www.kitobook.com/compare/book/27/01/7/" title="сравнение переводов, параллельные ссылки">7</a></sup> Bosh mulozim ularning ismlarini o‘zgartirib, Doniyorni Beltashazar, Xanoniyoni Shadrax, Mishailni Meshax, Ozariyoni esa Abednaxu deb atadi.</div>
  <div id="8"><sup><a href="https://www.kitobook.com/compare/book/27/01/8/" title="сравнение переводов, параллельные ссылки">8</a></sup> Doniyor shohona yegulik va sharobdan bulg‘anishni xohlamadi. U bu taomlardan voz kechmoqni ahd qilib, bosh mulozimdan buning uchun ijozat so‘radi. </div>
  <div id="9"><sup><a href="https://www.kitobook.com/compare/book/27/01/9/" title="сравнение переводов, параллельные ссылки">9</a></sup> Xudoning irodasi bilan Doniyor bosh mulozimning muruvvatiyu iltifotiga sazovor bo‘lgan edi. </div>
  <div id="10"><sup><a href="https://www.kitobook.com/compare/book/27/01/10/" title="сравнение переводов, параллельные ссылки">10</a></sup> Ammo bosh mulozim Doniyorning taklifini eshitib lol qoldi va dedi: “Yo‘q, yegulik bilan ichimliklarni sizlarga shoh hazratlarining o‘zlari belgilaganlar. Hazratimning buyruqlaridan bosh tortishdan qo‘rqaman. Bordi–yu, ko‘rinishlaring tengdoshlaringnikidan yomonroq bo‘lsa, jonimni xavf ostiga qo‘ygan bo‘lasizlar.”</div>
  <div id="11"><sup><a href="https://www.kitobook.com/compare/book/27/01/11/" title="сравнение переводов, параллельные ссылки">11</a></sup> Keyin Doniyor bu masala xususida bosh mulozim tayinlagan soqchi bilan gaplashdi, chunki bu soqchi Doniyor va uning uch og‘aynisi uchun mas’ul bir odam edi. U soqchiga shunday dedi: </div>
  <div id="12"><sup><a href="https://www.kitobook.com/compare/book/27/01/12/" title="сравнение переводов, параллельные ссылки">12</a></sup> “Iltimos, qullaringizni o‘n kun davomida sinab ko‘ring. Bizga yegani sabzavot, ichgani suv bering. </div>
  <div id="13"><sup><a href="https://www.kitobook.com/compare/book/27/01/13/" title="сравнение переводов, параллельные ссылки">13</a></sup> Keyin esa bizni shohona yegulikni yegan yigitlar bilan solishtirib ko‘ring, so‘ng bilganingizni qilavering.”</div>
  <div id="14"><sup><a href="https://www.kitobook.com/compare/book/27/01/14/" title="сравнение переводов, параллельные ссылки">14</a></sup> Soqchi rozi bo‘lib, ularni o‘n kun davomida sabzavotlar bilan boqdi. </div>
  <div id="15"><sup><a href="https://www.kitobook.com/compare/book/27/01/15/" title="сравнение переводов, параллельные ссылки">15</a></sup> O‘n kun o‘tgach, ularning qadlari to‘lishib, shohona yegulik yegan boshqa yigitlardan ancha ko‘rkam bo‘ldi. </div>
  <div id="16"><sup><a href="https://www.kitobook.com/compare/book/27/01/16/" title="сравнение переводов, параллельные ссылки">16</a></sup> Shunday qilib, soqchi ularning shohona yeguliklari va sharobini o‘ziga olib qolib, ularga faqat sabzavotlar beradigan bo‘ldi.</div>
  <div id="17"><sup><a href="https://www.kitobook.com/compare/book/27/01/17/" title="сравнение переводов, параллельные ссылки">17</a></sup> Xudo bu to‘rtta yigitga adabiyot va falsafaning har sohasini fahmlamoq uchun bilim va iste’dod bergan edi. Bundan tashqari, Doniyor turli xil vahiy va tushlarni ta’birlash qobiliyatiga ega edi.</div>
  <div id="18"><sup><a href="https://www.kitobook.com/compare/book/27/01/18/" title="сравнение переводов, параллельные ссылки">18</a></sup> Shoh belgilagan muddat tugagach, bosh mulozim hamma yigitlarni Navuxadnazar huzuriga olib bordi. </div>
  <div id="19"><sup><a href="https://www.kitobook.com/compare/book/27/01/19/" title="сравнение переводов, параллельные ссылки">19</a></sup> Shoh ularning har biri bilan suhbatlashdi. Ular orasida hech kim Doniyor, Xanoniyo, Mishail va Ozariyoga teng kelmas edi. Shuning uchun shoh ularni o‘z saroyida olib qoldi. </div>
  <div id="20"><sup><a href="https://www.kitobook.com/compare/book/27/01/20/" title="сравнение переводов, параллельные ссылки">20</a></sup> Shoh qanday savol bermasin va qanday jumboqni yechishni so‘ramasin, ularning bilimi va donoligi butun shohlikdagi folbinu munajjimlarnikidan o‘n barobar ziyoda edi. </div>
  <div id="21"><sup><a href="https://www.kitobook.com/compare/book/27/01/21/" title="сравнение переводов, параллельные ссылки">21</a></sup> Doniyor saroyda shoh Kurush hukmronligining birinchi yiligacha xizmat qildi.</div>
</div>