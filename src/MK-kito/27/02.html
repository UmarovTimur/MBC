<div itemprop="articleBody" class="text">
  <div id="1"><sup><a href="https://www.kitobook.com/compare/book/27/02/1/" title="сравнение переводов, параллельные ссылки">1</a></sup> Navuxadnazar hukmronligining ikkinchi yilida bir tush ko‘rdi. Tushi uni shu qadar bezovta qilib yubordiki, ko‘ziga boshqa uyqu kelmadi.</div>
  <div id="2"><sup><a href="https://www.kitobook.com/compare/book/27/02/2/" title="сравнение переводов, параллельные ссылки">2</a></sup> Shoh tushining ta’birini bilish uchun qo‘li ostidagi barcha folbin, munajjim, sehrgar va afsungarlarni chaqirtirdi. Ular shoh huzurida hozir bo‘lganlarida,</div>
  <div id="3"><sup><a href="https://www.kitobook.com/compare/book/27/02/3/" title="сравнение переводов, параллельные ссылки">3</a></sup> shoh ularga shunday dedi: — Men g‘alati bir tush ko‘rdim. Yuragimga g‘ulg‘ula solgan bu tushning ta’birini bilmoqchiman.</div>
  <div id="4"><sup><a href="https://www.kitobook.com/compare/book/27/02/4/" title="сравнение переводов, параллельные ссылки">4</a></sup> Ular shohga oramiy tilida dedilar: — Shoh hazratlarining umri boqiy bo‘lsin! Tushingizni aytib bering, kaminalaringiz uni ta’birlab beradilar.</div>
  <div id="5"><sup><a href="https://www.kitobook.com/compare/book/27/02/5/" title="сравнение переводов, параллельные ссылки">5</a></sup> — Bilib qo‘yinglar, — dedi ularga shoh. — Agar menga tush va uning ta’birini aytib bermasangiz, men sizlarni jazolab, tanalaringizni bo‘lak–bo‘lak qildiraman, uylaringizni esa vayron qilib, bir uyum toshga aylantiraman.</div>
  <div id="6"><sup><a href="https://www.kitobook.com/compare/book/27/02/6/" title="сравнение переводов, параллельные ссылки">6</a></sup> Bordi–yu, tushimni aytib, uni ta’birlab bersangiz, sizlarga in’omu mukofotlar berib, izzat–ikrom ko‘rsataman. Qani, endi menga ko‘rgan tushimni va uning ta’birini aytib beringlar!</div>
  <div id="7"><sup><a href="https://www.kitobook.com/compare/book/27/02/7/" title="сравнение переводов, параллельные ссылки">7</a></sup> Ular shohga ikkinchi marta dedilar: — Shoh hazratlari avval tushlarini aytsinlar, kaminalaringiz uni ta’birlashga tayyordirlar.</div>
  <div id="8"><sup><a href="https://www.kitobook.com/compare/book/27/02/8/" title="сравнение переводов, параллельные ссылки">8</a></sup> — Sizlar qarorim qat’iy ekanini ko‘rib, vaqtni cho‘zmoqchisizlar, — dedi shoh. — Buni aniq bilib turibman.</div>
  <div id="9"><sup><a href="https://www.kitobook.com/compare/book/27/02/9/" title="сравнение переводов, параллельные ссылки">9</a></sup> Agar tushimni aytib bermasangiz, hammangizga jazo bir! Sizlar meni laqillatib, vaziyat o‘zgargunicha vaqtni cho‘zishga kelishib olgansizlar. Tushni menga aytib beringlar, shunda uni ta’birlay olishingizni ham bilaman.</div>
  <div id="10"><sup><a href="https://www.kitobook.com/compare/book/27/02/10/" title="сравнение переводов, параллельные ссылки">10</a></sup> — Yer yuzida shohning bu talabini qondiradigan bironta jon bormikan?! — deya ajablandilar ular. — Shuhrati ro‘yi zaminga yoyilgan shohlarning birontasi ham bunday narsani na folbin, na munajjim, na afsungardan talab qilgan.</div>
  <div id="11"><sup><a href="https://www.kitobook.com/compare/book/27/02/11/" title="сравнение переводов, параллельные ссылки">11</a></sup> Shoh hazratlari bizdan imkonsiz bir narsani talab qilyaptilar. Buni shohga foniy bandalar dunyosidan yiroq yashaydigan xudolardan boshqa hech kim ochib berolmaydi.</div>
  <div id="12"><sup><a href="https://www.kitobook.com/compare/book/27/02/12/" title="сравнение переводов, параллельные ссылки">12</a></sup> Darg‘azab bo‘lgan shoh: “Bobildagi barcha saroy maslahatchilari qatl qilinsin!” — deya farmon berdi.</div>
  <div id="13"><sup><a href="https://www.kitobook.com/compare/book/27/02/13/" title="сравнение переводов, параллельные ссылки">13</a></sup> Farmon e’lon qilindi. Saroy maslahatchilari qatl qilinish arafasida edi. Doniyor va uning o‘rtoqlari ham qatl qilinishlari kerak edi.</div>
  <div id="14"><sup><a href="https://www.kitobook.com/compare/book/27/02/14/" title="сравнение переводов, параллельные ссылки">14</a></sup> Shoh soqchilarining boshlig‘i Oriyox saroy maslahatchilarini qatl qilmoq uchun yo‘lga chiqqanda, Doniyor uning oldiga borib, ehtiyotkorlik bilan murojaat qilib:</div>
  <div id="15"><sup><a href="https://www.kitobook.com/compare/book/27/02/15/" title="сравнение переводов, параллельные ссылки">15</a></sup> “Ey, Oriyox hazratlari, nima bois shoh bunday shoshilinch farmon chiqardilar?” — deb so‘radi. Shunda Oriyox bo‘lib o‘tgan voqeani unga birma–bir so‘zlab berdi.</div>
  <div id="16"><sup><a href="https://www.kitobook.com/compare/book/27/02/16/" title="сравнение переводов, параллельные ссылки">16</a></sup> Doniyor shosha–pisha shoh qoshiga kirib, tushning ta’birini topmoq uchun hazratlaridan muhlat so‘radi.</div>
  <div id="17"><sup><a href="https://www.kitobook.com/compare/book/27/02/17/" title="сравнение переводов, параллельные ссылки">17</a></sup> So‘ng uyga borib, bo‘lib o‘tgan voqeani sheriklari Xanoniyo, Mishail va Ozariyolarga aytib berib, dedi:</div>
  <div id="18"><sup><a href="https://www.kitobook.com/compare/book/27/02/18/" title="сравнение переводов, параллельные ссылки">18</a></sup> “Saroy maslahatchilari bilan birga halok bo‘lmasligimiz uchun, Samoviy Xudoga iltijo qilinglar. U bizga rahm qilib, bu sirni ochib berishini so‘ranglar.”</div>
  <div id="19"><sup><a href="https://www.kitobook.com/compare/book/27/02/19/" title="сравнение переводов, параллельные ссылки">19</a></sup> O‘sha kecha Doniyorga bu sir vahiy orqali oshkor bo‘ldi va Doniyor Samoviy Xudoga hamdu sanolar aytdi:</div>
  <div id="20"><sup><a href="https://www.kitobook.com/compare/book/27/02/20/" title="сравнение переводов, параллельные ссылки">20</a></sup> “Xudoyimiz dono va qudratlidir, Asrlar osha Uning nomi ulug‘lansin!</div>
  <div id="21"><sup><a href="https://www.kitobook.com/compare/book/27/02/21/" title="сравнение переводов, параллельные ссылки">21</a></sup> U zamon va davrlarni o‘zgartirar, Shohlarni taxtdan tushirib taxtga o‘tqazar. Donishmandlarga donolik, Oqilu fozillarga bilim berar.</div>
  <div id="22"><sup><a href="https://www.kitobook.com/compare/book/27/02/22/" title="сравнение переводов, параллельные ссылки">22</a></sup> Pinhon saqlangan sirlarni ochar, Zulmatda yashiringan narsalarni bilar, Yorug‘lik Uning dargohida maskan topar.</div>
  <div id="23"><sup><a href="https://www.kitobook.com/compare/book/27/02/23/" title="сравнение переводов, параллельные ссылки">23</a></sup> Ey, ota–bobolarimning Xudosi, Senga shukrlar aytib, madhlar kuylayman, Zero, donoligu qudratni menga bergan Sensan, Istagan narsamni menga ochgan Sensan, Shoh tushini bizga oshkor qilgan Sensan.”</div>
  <div id="24"><sup><a href="https://www.kitobook.com/compare/book/27/02/24/" title="сравнение переводов, параллельные ссылки">24</a></sup> Doniyor saroy maslahatchilarini qatl qilish uchun shoh tomonidan tayinlangan Oriyoxning oldiga borib: — Hazratim, saroy maslahatchilarining jonlariga zinhor qasd qilmang, — dedi. — Meni darhol shoh huzuriga olib kiring, men shoh hazratlari ko‘rgan tushni ta’birlab beraman.</div>
  <div id="25"><sup><a href="https://www.kitobook.com/compare/book/27/02/25/" title="сравнение переводов, параллельные ссылки">25</a></sup> Oriyox zudlik bilan Doniyorni shoh huzuriga olib kirib: — Ey, olampanoh, kaminangiz Yahudo asirlari orasidan tushingizni ta’birlab beradigan bir odamni topib keldi, — dedi.</div>
  <div id="26"><sup><a href="https://www.kitobook.com/compare/book/27/02/26/" title="сравнение переводов, параллельные ссылки">26</a></sup> Shoh Doniyorga yuzlanib (Doniyorning boshqa ismi Beltashazar edi): — Sen menga ko‘rgan tushimni hamda uning ta’birini aytib bera olasanmi? — dedi.</div>
  <div id="27"><sup><a href="https://www.kitobook.com/compare/book/27/02/27/" title="сравнение переводов, параллельные ссылки">27</a></sup> Doniyor shohga shunday javob berdi: — Ey, hazrati oliylari, na saroy maslahatchisi, na munajjim, na folbin, na rammol buning uddasidan chiqa oladi.</div>
  <div id="28"><sup><a href="https://www.kitobook.com/compare/book/27/02/28/" title="сравнение переводов, параллельные ссылки">28</a></sup> Lekin samoda shu kabi sirlarni oshkor qila oladigan bir Xudo bordir. U sizga, ey, shoh hazratlari, oxiratda bo‘ladigan narsalarni ayon qilmoqchi. Siz tushingizda ko‘rgan vahiy quyidagicha edi:</div>
  <div id="29"><sup><a href="https://www.kitobook.com/compare/book/27/02/29/" title="сравнение переводов, параллельные ссылки">29</a></sup> Ey, olampanoh, siz uxlab, kelajak haqida bir tush ko‘rdingiz. Bu tush orqali sirlarni oshkor qiluvchi Xudo sizga kelajakda ro‘y beradigan narsalarni ayon qildi.</div>
  <div id="30"><sup><a href="https://www.kitobook.com/compare/book/27/02/30/" title="сравнение переводов, параллельные ссылки">30</a></sup> Bu sirning menga ochilganligi esa donoligim boshqalarnikidan ziyoda bo‘lgani uchun emas, balki shohanshohim ko‘rgan tushining ta’birini bilib, uning ma’nosini tushunishlari uchundir.</div>
  <div id="31"><sup><a href="https://www.kitobook.com/compare/book/27/02/31/" title="сравнение переводов, параллельные ссылки">31</a></sup> Ey, shoh hazratlari, tushingizda siz bahaybat bir haykal ko‘rdingiz. Oldingizda turgan o‘sha ulkan haykalning ko‘rinishi nihoyatda yarqiroq va qo‘rqinchli edi.</div>
  <div id="32"><sup><a href="https://www.kitobook.com/compare/book/27/02/32/" title="сравнение переводов, параллельные ссылки">32</a></sup> Haykalning boshi toza oltindan, ko‘krak va qo‘llari kumushdan, beli va sonlari bronzadan,</div>
  <div id="33"><sup><a href="https://www.kitobook.com/compare/book/27/02/33/" title="сравнение переводов, параллельные ссылки">33</a></sup> boldirlari temirdan, oyoqlarining bir qismi loydan, bir qismi temirdan edi.</div>
  <div id="34"><sup><a href="https://www.kitobook.com/compare/book/27/02/34/" title="сравнение переводов, параллельные ссылки">34</a></sup> Unga qarab turganingizda, tog‘dan o‘z–o‘zidan uzilgan bir tosh dumalab kelib haykalning loy va temirdan bo‘lgan oyoqlariga urildi–da, ularni parcha– parcha qildi.</div>
  <div id="35"><sup><a href="https://www.kitobook.com/compare/book/27/02/35/" title="сравнение переводов, параллельные ссылки">35</a></sup> Temir, loy, bronza, kumush va oltin parchalanib, yozgi xirmonlardagi to‘ponday bo‘ldi. Shamol ularni uchirib ketib, hech bir asar qoldirmadi. Haykalga urilgan tosh esa katta tog‘ bo‘lib, butun yer yuzini qopladi.</div>
  <div id="36"><sup><a href="https://www.kitobook.com/compare/book/27/02/36/" title="сравнение переводов, параллельные ссылки">36</a></sup> Bu siz ko‘rgan tush edi. Endi esa shoh hazratlari tushining ta’birini eshitsinlar.</div>
  <div id="37"><sup><a href="https://www.kitobook.com/compare/book/27/02/37/" title="сравнение переводов, параллельные ссылки">37</a></sup> Ey, shoh hazratlari, siz kabi buyuk hukmdorni dunyo hali ko‘rmagan. Samoviy Xudo sizga saltanat, kuch– qudrat va shon–shuhrat ato qilgandir.</div>
  <div id="38"><sup><a href="https://www.kitobook.com/compare/book/27/02/38/" title="сравнение переводов, параллельные ссылки">38</a></sup> U sizga yerda yashovchi barcha insonlarni, hatto dashtdagi yovvoyi hayvonlaru osmonda uchuvchi qushlarni tobe qilgan, ular ustidan hukmronligingizni mustahkam o‘rnatgan. Tilla bosh — Sizsiz.</div>
  <div id="39"><sup><a href="https://www.kitobook.com/compare/book/27/02/39/" title="сравнение переводов, параллельные ссылки">39</a></sup> Ammo sizdan keyin jahon sahnasiga boshqa buyuk bir shohlik chiqadi. Bu shohlik siznikidan zaifroq bo‘ladi. So‘ng haykalning bronza beli va sonlari bilan ifodalangan uchinchi shohlik hukmronlik qiladi.</div>
  <div id="40"><sup><a href="https://www.kitobook.com/compare/book/27/02/40/" title="сравнение переводов, параллельные ссылки">40</a></sup> Undan keyin temirday qattiq to‘rtinchi shohlik bo‘ladi. Temir hamma narsani sindirib yo‘q qilganiday, o‘sha shohlik ham undan oldingi shohliklarni buzib, yo‘q qiladi.</div>
  <div id="41"><sup><a href="https://www.kitobook.com/compare/book/27/02/41/" title="сравнение переводов, параллельные ссылки">41</a></sup> Siz haykalning oyoqlari va oyoq barmoqlari bir qismi loydan, bir qismi temirdan ekanligini ko‘rdingiz, bu bo‘lingan shohlik bo‘ladi. Loy temir bilan qorilgani uchun bu shohlikda biroz temirning kuchi bo‘ladi.</div>
  <div id="42"><sup><a href="https://www.kitobook.com/compare/book/27/02/42/" title="сравнение переводов, параллельные ссылки">42</a></sup> Shohlik ayrim jihatdan kuchli, ayrim jihatdan zaif bo‘ladi.</div>
  <div id="43"><sup><a href="https://www.kitobook.com/compare/book/27/02/43/" title="сравнение переводов, параллельные ссылки">43</a></sup> Temir bilan loyning qorishmasi yana shundan dalolat beradiki, o‘sha zamon hukmdorlari quda–andachilik yo‘li bilan shohliklarini mustahkam qilmoqchi bo‘ladilar, ammo temir loy bilan qovushmagani kabi, ular ham bir–biri bilan qovusha olmaydilar.</div>
  <div id="44"><sup><a href="https://www.kitobook.com/compare/book/27/02/44/" title="сравнение переводов, параллельные ссылки">44</a></sup> O‘sha shohlarning davrida Samoviy Xudo bitmas– tuganmas bir shohlik o‘rnatadi. Hech kim uni yenga olmaydi. Bu shohlik boshqa barcha shohliklarni yer bilan yakson qilib, o‘zi abadiy turadi.</div>
  <div id="45"><sup><a href="https://www.kitobook.com/compare/book/27/02/45/" title="сравнение переводов, параллельные ссылки">45</a></sup> Tog‘dan o‘z–o‘zidan dumalab tushib, temir, bronza, loy, kumush va oltinni parchalab tashlagan tosh o‘sha shohlikning ifodasidir. Buyuk Xudo sizga, ey, shoh hazratlari, kelajakda sodir bo‘ladigan narsalarni ayon qildi. Siz ko‘rgan tushingiz haqiqatdan ham karomatli, ta’biri esa ro‘y rostdir.</div>
  <div id="46"><sup><a href="https://www.kitobook.com/compare/book/27/02/46/" title="сравнение переводов, параллельные ссылки">46</a></sup> Shoh Navuxadnazar muk tushib Doniyorga sajda qildi. So‘ng odamlariga Doniyor oldida nazrlar keltirib, hushbo‘y tutatqilar tutatishni buyurdi.</div>
  <div id="47"><sup><a href="https://www.kitobook.com/compare/book/27/02/47/" title="сравнение переводов, параллельные ссылки">47</a></sup> Shoh Doniyorga dedi: — Chindan ham sening Xudoying sirlarni oshkor qiluvchi eng buyuk Xudodir, U shohlarning haqiqiy Egasidir, chunki bu sirni menga faqat sen oshkor qila olding!</div>
  <div id="48"><sup><a href="https://www.kitobook.com/compare/book/27/02/48/" title="сравнение переводов, параллельные ссылки">48</a></sup> Shoh Doniyorni yuqori mansabga ko‘tarib, ko‘pdan–ko‘p in’omlar taqdim qildi, uni Bobil viloyatining hokimi va saroy maslahatchilarining boshlig‘i qilib tayinladi.</div>
  <div id="49"><sup><a href="https://www.kitobook.com/compare/book/27/02/49/" title="сравнение переводов, параллельные ссылки">49</a></sup> Doniyorning iltimosiga binoan shoh Bobil viloyatining boshqaruvini Shadrax, Meshax va Abednaxuga topshirdi. Doniyorning o‘zi esa shoh saroyida xizmat qilib qoldi.</div>
</div>