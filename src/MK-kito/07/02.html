<div itemprop="articleBody" class="text">
  <div id="1"><sup><a href="https://www.kitobook.com/compare/book/07/02/1/" title="сравнение переводов, параллельные ссылки">1</a></sup> Egamizning farishtasi Gilgaldan Boximga kelib shunday dedi: — Men sizlarni Misrdan olib chiqdim. Ont ichib, ota–bobolaringizga beraman, degan yurtga sizlarni olib kirdim. Men: “Sizlar bilan tuzgan ahdimni hech qachon buzmayman”, degan edim.</div>
  <div id="2"><sup><a href="https://www.kitobook.com/compare/book/07/02/2/" title="сравнение переводов, параллельные ссылки">2</a></sup> Sizlarga: “Bu yurt xalqlari bilan ahdlashmanglar, ularning qurbongohlarini vayron qilinglar”, deb aytmaganmidim?! Lekin sizlar amrimga itoat qilmay, teskarisini qildingizlar.</div>
  <div id="3"><sup><a href="https://www.kitobook.com/compare/book/07/02/3/" title="сравнение переводов, параллельные ссылки">3</a></sup> Bunday qilganingiz uchun yurtingizda yashab yurgan bu xalqlarni Men endi haydab chiqarmayman. Ular sizlarga dushman bo‘lib, ularning xudolari sizlarga tuzoq bo‘ladilar.</div>
  <div id="4"><sup><a href="https://www.kitobook.com/compare/book/07/02/4/" title="сравнение переводов, параллельные ссылки">4</a></sup> Egamizning farishtasi bu so‘zlarni aytgach, butun Isroil xalqi faryod ko‘tardi.</div>
  <div id="5"><sup><a href="https://www.kitobook.com/compare/book/07/02/5/" title="сравнение переводов, параллельные ссылки">5</a></sup> Shunday qilib, ular o‘sha yerni Boxim, deb atab, Egamizgaqurbonliklar keltirdilar.</div>
  <div id="6"><sup><a href="https://www.kitobook.com/compare/book/07/02/6/" title="сравнение переводов, параллельные ссылки">6</a></sup> Yoshua Isroil xalqini tarqatib yuborgandan so‘ng, har bir odam o‘ziga tushgan yerni mulk qilib olish uchun yo‘lga tushgandi.</div>
  <div id="7"><sup><a href="https://www.kitobook.com/compare/book/07/02/7/" title="сравнение переводов, параллельные ссылки">7</a></sup> Yoshua davrida odamlar Egamizga sajda qilishar edi. Ular Yoshuaning o‘limidan so‘ng, Egamiz Isroil uchun qilgan buyuk ishlarini ko‘rgan oqsoqollar davrida ham Egamizning amrlarini bajarishar edi.</div>
  <div id="8"><sup><a href="https://www.kitobook.com/compare/book/07/02/8/" title="сравнение переводов, параллельные ссылки">8</a></sup> Egamizning quli Nun o‘g‘li Yoshua 110 yoshida olamdan o‘tdi.</div>
  <div id="9"><sup><a href="https://www.kitobook.com/compare/book/07/02/9/" title="сравнение переводов, параллельные ссылки">9</a></sup> Uni Gash tog‘ining shimolida joylashgan Efrayim qirlaridagi Timnat–Seraxda, o‘zi ulush qilib olgan yerida dafn qilishdi.</div>
  <div id="10"><sup><a href="https://www.kitobook.com/compare/book/07/02/10/" title="сравнение переводов, параллельные ссылки">10</a></sup> Butun keksa avlod ham olamdan o‘tdi. Isroil xalqining yosh avlodi esa Egamizni tan olmadi, Uning Isroil xalqi uchun qilgan buyuk ishlarini bilmadi.</div>
  <div id="11"><sup><a href="https://www.kitobook.com/compare/book/07/02/11/" title="сравнение переводов, параллельные ссылки">11</a></sup> Isroil xalqi Egamizning oldida qabihliklar qildi, ular Baal degan xudoning tasvirlariga sig‘ina boshlashdi.</div>
  <div id="12"><sup><a href="https://www.kitobook.com/compare/book/07/02/12/" title="сравнение переводов, параллельные ссылки">12</a></sup> Egamiz ularni Misrdan olib chiqqan bo‘lsa–da, ular ota–bobolarining Xudosidan yuz o‘girishdi. Boshqa xudolarga — yon–atrofda yashovchi xalqlarning xudolariga ergashishdi. Ularga sajda qilib, Egamizning qahrini keltirishdi.</div>
  <div id="13"><sup><a href="https://www.kitobook.com/compare/book/07/02/13/" title="сравнение переводов, параллельные ссылки">13</a></sup> Isroil xalqi Egamizdan yuz o‘girib, Baalga va Ashtaretning tasvirlariga sajda qilayotgan edi.</div>
  <div id="14"><sup><a href="https://www.kitobook.com/compare/book/07/02/14/" title="сравнение переводов, параллельные ссылки">14</a></sup> Bundan g‘azablangan Egamiz ularni bosqinchilar qo‘liga berib, talon–taroj qildirdi va yon–atrofdagi g‘animlarga taslim qildi. Bundan buyon Isroil xalqi dushmanlariga qarshilik ko‘rsata olmas edi.</div>
  <div id="15"><sup><a href="https://www.kitobook.com/compare/book/07/02/15/" title="сравнение переводов, параллельные ссылки">15</a></sup> Isroil xalqi qayerda jang qilmasin, Egamiz ogohlantirganidek, ularning boshlariga falokat keltirish uchun har safar ularga qarshi O‘zi chiqar edi. Isroil xalqi og‘ir ahvolda qolgan edi.</div>
  <div id="16"><sup><a href="https://www.kitobook.com/compare/book/07/02/16/" title="сравнение переводов, параллельные ссылки">16</a></sup> Egamiz ularni bosqinchilar qo‘lidan ozod qilish uchun hakamlarni yubordi.</div>
  <div id="17"><sup><a href="https://www.kitobook.com/compare/book/07/02/17/" title="сравнение переводов, параллельные ссылки">17</a></sup> Lekin ular hatto hakamlariga quloq solmadilar. Egamizga bevafolik qilib, boshqa xudolarga sajda qilaverdilar. Ular Egamizning amrlariga itoat qilgan ota–bobolariga o‘xshamay, tez orada ajdodlari yurgan haq yo‘ldan ozdilar.</div>
  <div id="18"><sup><a href="https://www.kitobook.com/compare/book/07/02/18/" title="сравнение переводов, параллельные ссылки">18</a></sup> Egamiz ularga hakam yuborar ekan, har bir hakam bilan O‘zi bo‘lar edi, o‘sha hakam davrida xalqini dushmanlardan xalos qilardi. Chunki zolim va zo‘ravonlarning dastidan noligan xalqqa Egamizning rahmi kelar edi.</div>
  <div id="19"><sup><a href="https://www.kitobook.com/compare/book/07/02/19/" title="сравнение переводов, параллельные ссылки">19</a></sup> Ammo hakam olamdan ko‘z yumgach, ular yana eski qilmishlariga qaytishar edi. Ota–bobolaridan ham battar gunohlar qilib, boshqa xudolarga sajda qilishar, ularga sig‘inishar edi. Bu odatlarining birontasini ham qoldirmay, qilmishlarini o‘jarlik bilan davom ettirishar edi.</div>
  <div id="20"><sup><a href="https://www.kitobook.com/compare/book/07/02/20/" title="сравнение переводов, параллельные ссылки">20</a></sup> Isroil xalqidan qattiq g‘azablangan Egamiz shunday dedi: “Bu odamlar gapimga kirmay, Men ota–bobolari bilan tuzgan ahdimni buzdilar!</div>
  <div id="21"><sup><a href="https://www.kitobook.com/compare/book/07/02/21/" title="сравнение переводов, параллельные ссылки">21</a></sup> Shuning uchun Men ularning oralarida Yoshuaning o‘limidan keyin qolib ketgan begona xalqlarning birontasini ham ularning huzuridan haydab chiqarmayman.”</div>
  <div id="22"><sup><a href="https://www.kitobook.com/compare/book/07/02/22/" title="сравнение переводов, параллельные ссылки">22</a></sup> Isroil xalqi ota–bobolari singari Egamizning yo‘lidan yurish– yurmasligini ko‘rish uchun,</div>
  <div id="23"><sup><a href="https://www.kitobook.com/compare/book/07/02/23/" title="сравнение переводов, параллельные ссылки">23</a></sup> Egamiz bu xalqlarni Yoshuaga taslim qilmagan edi. Ularning hammasini birdaniga haydab chiqarmay, yurtda qolishlariga ijozat bergan edi.</div>
</div>