<div itemprop="articleBody" class="text">
  <div id="1"><sup><a href="https://www.kitobook.com/compare/book/07/15/1/" title="сравнение переводов, параллельные ссылки">1</a></sup> Oradan vaqt o‘tdi. Bug‘doy o‘rimi paytida, Shimsho‘n bir uloqcha olib, xotinining oldiga bordi. U qaynatasiga: — Men xotinimning oldiga kirmoqchiman, — dedi. Qaynatasi esa Shimsho‘nni ichkariga kirgizmadi.</div>
  <div id="2"><sup><a href="https://www.kitobook.com/compare/book/07/15/2/" title="сравнение переводов, параллельные ссылки">2</a></sup> — Sen qizimni tashlab ketding, deb o‘ylagandim, — dedi u. — Shuning uchun uni kuyov jo‘rangga uzatib yubordim. Qara, kenja qizim undan ham chiroyliroq. Kel, uning o‘rniga singlisini olaqol.</div>
  <div id="3"><sup><a href="https://www.kitobook.com/compare/book/07/15/3/" title="сравнение переводов, параллельные ссылки">3</a></sup> — Bu safar Filistlarga yomonlik qilsam, aybga buyurmaysiz, — deb chiqib ketdi Shimsho‘n.</div>
  <div id="4"><sup><a href="https://www.kitobook.com/compare/book/07/15/4/" title="сравнение переводов, параллельные ссылки">4</a></sup> Shimsho‘n uch yuzta tulki ushlab keldi. Tulkilarni juft–juft qilib, dumlarini bir–biriga bog‘ladi–da, orasiga bittadan mash’ala qistirdi.</div>
  <div id="5"><sup><a href="https://www.kitobook.com/compare/book/07/15/5/" title="сравнение переводов, параллельные ссылки">5</a></sup> So‘ng mash’alalarni yoqib, tulkilarni Filistlarning bug‘doyzorlariga qo‘yib yubordi. Bug‘doyzor va don g‘aramlarini alanga oldi–yu, Filistlarning uzumzorlari va zaytun bog‘larini yamladi.</div>
  <div id="6"><sup><a href="https://www.kitobook.com/compare/book/07/15/6/" title="сравнение переводов, параллельные ссылки">6</a></sup> Filistlar: “Buni kim qildi?” — deb surishtira boshladilar. “Buni Timnaxlik bir odamning kuyovi, Shimsho‘n qildi, — dedi bir kishi. — U o‘sha Timnaxlikning qiziga uylangan ekan, qaynatasi esa qizini kuyovning jo‘rasiga uzatib yuboribdi.” Shunda Filistlar kelib o‘sha juvon bilan otasining xonadonini yoqib yuborishdi.</div>
  <div id="7"><sup><a href="https://www.kitobook.com/compare/book/07/15/7/" title="сравнение переводов, параллельные ссылки">7</a></sup> Shimsho‘n bundan xabardor bo‘lgach, Filistlarning oldiga borib: “Ont ichib aytamanki, shu qilmishlaring uchun sizlardan o‘ch olmagunimcha qo‘ymayman!” — dedi.</div>
  <div id="8"><sup><a href="https://www.kitobook.com/compare/book/07/15/8/" title="сравнение переводов, параллельные ссылки">8</a></sup> Shimsho‘n ularni shafqatsizlarcha qirib tashladi. Keyin esa u yerlarni tark etib, Etom qoyasidagi bir g‘orga borib yashadi.</div>
  <div id="9"><sup><a href="https://www.kitobook.com/compare/book/07/15/9/" title="сравнение переводов, параллельные ссылки">9</a></sup> Ko‘p o‘tmay Filistlar Yahudoda qarorgoh qurib, Lexi shahrini bosib olishdi.</div>
  <div id="10"><sup><a href="https://www.kitobook.com/compare/book/07/15/10/" title="сравнение переводов, параллельные ссылки">10</a></sup> Yahudo odamlari: “Nima uchun bizga hujum qildingizlar?” — deb so‘radilar. Ular esa: “Biz Shimsho‘nni qo‘lga olmoqchimiz. Bizga qilgan yomonligini qaytarib o‘z boshiga solmoqchimiz”, — deb javob berishdi.</div>
  <div id="11"><sup><a href="https://www.kitobook.com/compare/book/07/15/11/" title="сравнение переводов, параллельные ссылки">11</a></sup> Yahudo qabilasidan uch mingta odam Etom qoyasiga borib Shimsho‘nga: — Filistlar bizga hukmronlik qilishlarini bilmaysanmi? — dedilar. — Sen boshimizga bitgan balo bo‘lding–ku! Shimsho‘n javob berib dedi: — Men qilmishlariga yarasha jazosini berdim, xolos.</div>
  <div id="12"><sup><a href="https://www.kitobook.com/compare/book/07/15/12/" title="сравнение переводов, параллельные ссылки">12</a></sup> — Biz seni olib ketgani keldik, — dedi Yahudo odamlari. — Seni bog‘lab Filistlarga bermoqchimiz. — Xo‘p, mayli, — dedi Shimsho‘n. — Ammo sizlar meni o‘ldirmaslikka so‘z beringlar.</div>
  <div id="13"><sup><a href="https://www.kitobook.com/compare/book/07/15/13/" title="сравнение переводов, параллельные ссылки">13</a></sup> — Biz seni o‘ldirmaymiz, — deb so‘z berdi ular. — Biz seni bog‘lab ularga topshirsak bo‘ldi. Yahudo odamlari Shimsho‘nni ikkita yangi arqon bilan bog‘lab, shaharga olib keldilar.</div>
  <div id="14"><sup><a href="https://www.kitobook.com/compare/book/07/15/14/" title="сравнение переводов, параллельные ссылки">14</a></sup> Shimsho‘n Lexiga kelganda, Filistlar uni qiy–chuv bilan qarshilab olishdi. Shu zahoti Egamizning Ruhi Shimsho‘nni qamrab olib, yanada kuchini oshirdi. Shimsho‘n qo‘llaridagi arqonlarni kuygan zig‘ir tolalarini uzayotganday osonlikcha uzib tashladi.</div>
  <div id="15"><sup><a href="https://www.kitobook.com/compare/book/07/15/15/" title="сравнение переводов, параллельные ссылки">15</a></sup> So‘ng atrofiga bir nazar solib, eshakning jag‘ suyagini ko‘rib qoldi. Jag‘ suyak oftobda qurib ketmagani uchun qattiq va og‘ir edi. Shimsho‘n suyakni olib, Filistlarni savalay boshladi. O‘sha kuni u ming nafar odamni o‘ldirdi.</div>
  <div id="16"><sup><a href="https://www.kitobook.com/compare/book/07/15/16/" title="сравнение переводов, параллельные ссылки">16</a></sup> Shunda Shimsho‘n dedi: “Eshakning jag‘ suyagi bilan mingta odamni o‘ldirdim. Eshakning jag‘ suyagi bilan ularni uyum– uyum qildim.”</div>
  <div id="17"><sup><a href="https://www.kitobook.com/compare/book/07/15/17/" title="сравнение переводов, параллельные ссылки">17</a></sup> U gapini tugatib bo‘lgach, suyakni uloqtirib yubordi–da, o‘sha joyni Ramat–Lexiy, deb atadi.</div>
  <div id="18"><sup><a href="https://www.kitobook.com/compare/book/07/15/18/" title="сравнение переводов, параллельные ссылки">18</a></sup> Shimsho‘n rosa chanqab ketdi, so‘ng Egamizga iltijo qilib dedi: “Sen qulingga shunday buyuk bir g‘alabani berding. Hozir esa men tashnalikdan ado bo‘lib, sunnatsizlarning qo‘liga tushamanmi?!”</div>
  <div id="19"><sup><a href="https://www.kitobook.com/compare/book/07/15/19/" title="сравнение переводов, параллельные ссылки">19</a></sup> Xudo Lexida yer ostidagi bo‘shliqni yorib, u yerdan suv chiqardi. Shimsho‘n suv ichib o‘ziga keldi. Shuning uchun buloq En–Xaqqor, deb ataldi, u bugunga qadar Lexidadir.</div>
  <div id="20"><sup><a href="https://www.kitobook.com/compare/book/07/15/20/" title="сравнение переводов, параллельные ссылки">20</a></sup> Filistlar davrida Shimsho‘n Isroil xalqiga yigirma yil davomida hakam bo‘lib xizmat qildi.</div>
</div>