<div itemprop="articleBody" class="text">
  <div id="1"><sup><a href="https://www.kitobook.com/compare/book/07/21/1/" title="сравнение переводов, параллельные ссылки">1</a></sup> Isroil xalqi Mispaxdagi yig‘inda: “Birontamiz ham Benyamin qabilasiga qiz uzatmaymiz”, — deb ont ichgan edi.</div>
  <div id="2"><sup><a href="https://www.kitobook.com/compare/book/07/21/2/" title="сравнение переводов, параллельные ссылки">2</a></sup> Benyamin qabilasi bilan bo‘lgan urushdan keyin Isroil xalqi Baytilga borib, Egamiz huzurida kechgacha o‘tirdi. Ular faryod ko‘tarib:</div>
  <div id="3"><sup><a href="https://www.kitobook.com/compare/book/07/21/3/" title="сравнение переводов, параллельные ссылки">3</a></sup> “Ey, Isroil xalqining Xudosi — Egamiz, nega bunday ko‘rgilik boshimizga tushdi?! Nega Isroilning bir qabilasi yo‘q bo‘lib ketdi?!” — deya achchiq–achchiq yig‘ladilar.</div>
  <div id="4"><sup><a href="https://www.kitobook.com/compare/book/07/21/4/" title="сравнение переводов, параллельные ссылки">4</a></sup> Ertasi kuni odamlar barvaqt turib, u yerda qurbongoh qurdilar. Ular kuydiriladigan qurbonliklar va tinchlik qurbonliklarini keltirdilar.</div>
  <div id="5"><sup><a href="https://www.kitobook.com/compare/book/07/21/5/" title="сравнение переводов, параллельные ссылки">5</a></sup> Keyin bir–birlaridan: “Isroil qabilalaridan Egamiz huzurida o‘tkazilgan yig‘inga kelmaganlar bormi?” — deb so‘radilar. Chunki ular, Mispaxda — Egamiz huzurida o‘tkazilgan yig‘inda ishtirok etmagan har bir kishining jazosi o‘limdir, deb qat’iy bir qasam ichgan edilar.</div>
  <div id="6"><sup><a href="https://www.kitobook.com/compare/book/07/21/6/" title="сравнение переводов, параллельные ссылки">6</a></sup> Isroil xalqi o‘z jigari bo‘lgan Benyamin qabilasiga achinib: “Evoh, bugun Isroilning bir qabilasi yo‘q bo‘ldi”, — deya ko‘p o‘kindi.</div>
  <div id="7"><sup><a href="https://www.kitobook.com/compare/book/07/21/7/" title="сравнение переводов, параллельные ссылки">7</a></sup> “O‘sha qabiladan faqatgina bir nechta yigit omon qoldi, xolos. Endi ular uchun qayerdan qiz topamiz? Birontamiz ularga qiz uzatmaymiz, deb Egamizning nomi bilan qasam ichgan edik–ku!”</div>
  <div id="8"><sup><a href="https://www.kitobook.com/compare/book/07/21/8/" title="сравнение переводов, параллельные ссылки">8</a></sup> Isroil xalqi: “Mispaxdagi yig‘inda qatnashmaganlar bormi?” — deya surishtira boshladi. Shunda Giladdagi Yobosh shahrining aholisi yig‘inda qatnashmaganligi ma’lum bo‘ldi.</div>
  <div id="9"><sup><a href="https://www.kitobook.com/compare/book/07/21/9/" title="сравнение переводов, параллельные ссылки">9</a></sup> Chunki yo‘qlama qilinganda o‘sha shahardan hech kim yo‘q edi.</div>
  <div id="10"><sup><a href="https://www.kitobook.com/compare/book/07/21/10/" title="сравнение переводов, параллельные ссылки">10</a></sup> Butun jamoa o‘n ikki ming jangchini tanlab, ularga: “Boringlar, Giladdagi Yobosh shahrining butun aholisini qirib tashlanglar, xotinu bola–chaqalarini ham ayamanglar!” — dedi.</div>
  <div id="11"><sup><a href="https://www.kitobook.com/compare/book/07/21/11/" title="сравнение переводов, параллельные ссылки">11</a></sup> “Har bir erkak va er ko‘rgan har bir ayol o‘ldirilsin.”</div>
  <div id="12"><sup><a href="https://www.kitobook.com/compare/book/07/21/12/" title="сравнение переводов, параллельные ссылки">12</a></sup> Jangchilar Yobosh aholisining orasidan to‘rt yuzta er ko‘rmagan, yosh bokira qizni topib, ularni Kan’on yeridagi Shilo‘ qarorgohiga olib keldilar.</div>
  <div id="13"><sup><a href="https://www.kitobook.com/compare/book/07/21/13/" title="сравнение переводов, параллельные ссылки">13</a></sup> Keyin butun jamoa Rimmon qoyasidagi Benyamin odamlariga xabar yuborib, tinchlik e’lon qildi.</div>
  <div id="14"><sup><a href="https://www.kitobook.com/compare/book/07/21/14/" title="сравнение переводов, параллельные ссылки">14</a></sup> Benyamin odamlari o‘z uylariga qaytib borishdi. Isroil xalqi Giladdagi Yobosh aholisining omon qolgan qizlarini ularga turmushga berdi. Ammo qizlarning soni Benyamin odamlariga qaraganda kamroq edi.</div>
  <div id="15"><sup><a href="https://www.kitobook.com/compare/book/07/21/15/" title="сравнение переводов, параллельные ссылки">15</a></sup> Isroil xalqi Benyamin qabilasiga nihoyatda achinar edi, chunki Egamiz ularni deyarli yo‘q qilib yuborgan edi.</div>
  <div id="16"><sup><a href="https://www.kitobook.com/compare/book/07/21/16/" title="сравнение переводов, параллельные ссылки">16</a></sup> Shunda jamoa oqsoqollari shunday dedilar: — Obbo, endi qolgan Benyamin o‘g‘illariga qayerdan qiz topib beramiz? Ularning qabilasidan bironta qiz ham tirik qolmadi–ku!</div>
  <div id="17"><sup><a href="https://www.kitobook.com/compare/book/07/21/17/" title="сравнение переводов, параллельные ссылки">17</a></sup> Benyamin qabilasi Isroildan batamom yo‘q bo‘lib ketmasligi uchun omon qolganlari nasl qoldirishlari kerak.</div>
  <div id="18"><sup><a href="https://www.kitobook.com/compare/book/07/21/18/" title="сравнение переводов, параллельные ссылки">18</a></sup> Lekin shunisi ham borki, biz: “Benyamin qabilasiga qiz uzatgan la’nati bo‘lgay!” deb qasam ichib qo‘ydik, endi ularga qiz uzata olmaymiz.</div>
  <div id="19"><sup><a href="https://www.kitobook.com/compare/book/07/21/19/" title="сравнение переводов, параллельные ссылки">19</a></sup> Shunda odamlardan bittasi: — Ha, aytgancha, Egamizga bag‘ishlab Shilo‘da har yili o‘tkaziladigan bayram haqida nima deysizlar? — dedi. — Lavo‘n va Baytil shaharlarining o‘rtasida joylashgan bu shahar, Baytildan Shakamga ketadigan yo‘lning shundoq yonginasida–ku.</div>
  <div id="20"><sup><a href="https://www.kitobook.com/compare/book/07/21/20/" title="сравнение переводов, параллельные ссылки">20</a></sup> Oqsoqollar Benyamin qabilasidan bo‘lgan bo‘ydoq yigitlarga shunday uqdirdilar: — Boringlar, uzumzorlarda yashirinib,</div>
  <div id="21"><sup><a href="https://www.kitobook.com/compare/book/07/21/21/" title="сравнение переводов, параллельные ссылки">21</a></sup> poylab turinglar. Shilo‘ qizlari o‘yinga chiqqanda, uzumzordan chiqib, har biringiz o‘zlaringiz uchun qiz olib qochinglar.</div>
  <div id="22"><sup><a href="https://www.kitobook.com/compare/book/07/21/22/" title="сравнение переводов, параллельные ссылки">22</a></sup> Qizlarning otalari yoki aka– ukalari oldimizga shikoyat qilib keladigan bo‘lishsa, biz ularga shunday deymiz: “Qizlaringizni olib qolishimizga ijozat beringlar. Tushuninglar axir, biz Giladdagi Yoboshga hujum qilganimizda Benyamin yigitlari uchun yetarlicha qiz olib kela olmadik. Garchi Benyamin yigitlari qizlaringizni olib qochgan bo‘lsa–da, sizlar qasamni buzgan hisoblanmaysizlar.”</div>
  <div id="23"><sup><a href="https://www.kitobook.com/compare/book/07/21/23/" title="сравнение переводов, параллельные ссылки">23</a></sup> Benyamin odamlari Shilo‘ga borib, uzumzorlarda yashirinib oldilar. Qizlar raqsga tushganlarida ular o‘zlari uchun bittadan qiz olib qochdilar. So‘ng olib qochgan qizlari bilan uylariga qaytib ketdilar, shaharlarini tiklab, o‘sha joyda yashadilar.</div>
  <div id="24"><sup><a href="https://www.kitobook.com/compare/book/07/21/24/" title="сравнение переводов, параллельные ссылки">24</a></sup> Butun Isroil jamoasi ham uy– uylariga, qabilalari va oilalariga qaytib bordi.</div>
  <div id="25"><sup><a href="https://www.kitobook.com/compare/book/07/21/25/" title="сравнение переводов, параллельные ссылки">25</a></sup> O‘sha davrlarda Isroilda shoh yo‘q edi. Har bir odam bilganini qilar edi.</div>
</div>