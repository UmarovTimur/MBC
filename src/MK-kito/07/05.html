<div itemprop="articleBody" class="text">
  <div id="1"><sup><a href="https://www.kitobook.com/compare/book/07/05/1/" title="сравнение переводов, параллельные ссылки">1</a></sup> Abunavam o‘g‘li Baraq bilan Dobira o‘sha kuni shunday qo‘shiq kuylashdi:</div>
  <div id="2"><sup><a href="https://www.kitobook.com/compare/book/07/05/2/" title="сравнение переводов, параллельные ссылки">2</a></sup> “Isroil yo‘lboshchilari yo‘l boshlaganda, Xalq fidoyilik ko‘rsatganda, Egamizga hamdu sanolar ayting!</div>
  <div id="3"><sup><a href="https://www.kitobook.com/compare/book/07/05/3/" title="сравнение переводов, параллельные ссылки">3</a></sup> Eshiting, sizlar, ey, shohlar! Quloq soling, ey, yo‘lboshchilar! Egamizga men qo‘shiq ayturman, Isroil xalqining Xudosi — Egamizni kuylab soz chalurman.</div>
  <div id="4"><sup><a href="https://www.kitobook.com/compare/book/07/05/4/" title="сравнение переводов, параллельные ссылки">4</a></sup> Sen, ey, Egam, Seirdan yo‘lga chiqqaningda, Edom bo‘ylab yurish qilganingda, Yer silkindi, osmon yomg‘irin quydi, Ha, bulutlar sharros yomg‘irin to‘kdi.</div>
  <div id="5"><sup><a href="https://www.kitobook.com/compare/book/07/05/5/" title="сравнение переводов, параллельные ссылки">5</a></sup> Tog‘lar titradi Sinaydagi Egamiz oldida, Isroil xalqining Xudosi — Egamizning oldida.</div>
  <div id="6"><sup><a href="https://www.kitobook.com/compare/book/07/05/6/" title="сравнение переводов, параллельные ссылки">6</a></sup> Onot o‘g‘li Shamgar davrida, Yovel zamonida yurmay qo‘ygandi karvon. Yo‘lovchilar so‘qmoqdan yurishga bo‘ldi majbur.</div>
  <div id="7"><sup><a href="https://www.kitobook.com/compare/book/07/05/7/" title="сравнение переводов, параллельные ссылки">7</a></sup> Isroil qishloqlari huvullab qoldi butkul. Men, Dobira, kelgunimga qadar, Isroilning volidasi singari, Bo‘m–bo‘sh edi Isroil qishloqlari!</div>
  <div id="8"><sup><a href="https://www.kitobook.com/compare/book/07/05/8/" title="сравнение переводов, параллельные ссылки">8</a></sup> Yangi xudolarni Isroil xalqi tanlaganda, Jang qizidi shahar darvozalarida. Na qalqoni, na nayzasi bor edi Isroilning qirq mingta sipohida.</div>
  <div id="9"><sup><a href="https://www.kitobook.com/compare/book/07/05/9/" title="сравнение переводов, параллельные ссылки">9</a></sup> Qalbim moyil Isroil yo‘lboshchilariga, Xalqning orasidagi fidoyilarga. Egamizga hamdu sanolar bo‘lsin!</div>
  <div id="10"><sup><a href="https://www.kitobook.com/compare/book/07/05/10/" title="сравнение переводов, параллельные ссылки">10</a></sup> Eshiting, ey, oq xachir minganlar, Qimmatbaho egarlarda o‘tirganlar! Ey, yo‘lda yayov yurganlar!</div>
  <div id="11"><sup><a href="https://www.kitobook.com/compare/book/07/05/11/" title="сравнение переводов, параллельные ссылки">11</a></sup> Quduq oldida to‘plangan Qishloq cho‘ponlarining ovozlarin eshiting. Madh qilayotir ular Egamizning zafarlarini, Isroildagi qishloqlarning g‘alabalarini. Shahar darvozalariga hamla qildi Egamiz xalqi:</div>
  <div id="12"><sup><a href="https://www.kitobook.com/compare/book/07/05/12/" title="сравнение переводов, параллельные ссылки">12</a></sup> “Olg‘a bos, Dobira, olg‘a bos ildam! Olg‘a bos, kuylagin jangovar qo‘shiq! Abunavam o‘g‘li Baraq! Qani, bo‘l sen ham! Asirlaringni o‘zing boshlagin!”</div>
  <div id="13"><sup><a href="https://www.kitobook.com/compare/book/07/05/13/" title="сравнение переводов, параллельные ссылки">13</a></sup> Xalqning qolgani bo‘ysundirdi bahodirlarni, Egamiz xalqi mag‘lub qildi pahlavonlarni,</div>
  <div id="14"><sup><a href="https://www.kitobook.com/compare/book/07/05/14/" title="сравнение переводов, параллельные ссылки">14</a></sup> Omoleklarni yenggan Efrayimdan chiqqandi. Benyamin ham senga ergashdi, Moxir naslidan kelishdi lashkarboshilar, Zabulun qavmidan — hokimlik tayog‘in tutganlar.</div>
  <div id="15"><sup><a href="https://www.kitobook.com/compare/book/07/05/15/" title="сравнение переводов, параллельные ссылки">15</a></sup> Dobiraga qo‘shildi Issaxor yo‘lboshchilari, Baraqni qo‘lladi Issaxor o‘g‘lonlari. Vodiyga shoshildi ular Baraq ortidan. Ammo beqarorlik qildi Rubenning nasli.</div>
  <div id="16"><sup><a href="https://www.kitobook.com/compare/book/07/05/16/" title="сравнение переводов, параллельные ссылки">16</a></sup> Nega sizlar qo‘ralarda qoldingiz, ey, Ruben? Cho‘ponlarning qurey–qureylarin eshitganimi?! Beqarorlik qildi–ku Rubenning nasli.</div>
  <div id="17"><sup><a href="https://www.kitobook.com/compare/book/07/05/17/" title="сравнение переводов, параллельные ссылки">17</a></sup> Gilad Iordan ortida qoldi. Dan kemalari yonida qoldi. Osher dengiz sohilida o‘rnashib oldi, O‘z ko‘rfazlarida joylashib qoldi.</div>
  <div id="18"><sup><a href="https://www.kitobook.com/compare/book/07/05/18/" title="сравнение переводов, параллельные ссылки">18</a></sup> O‘limdan qo‘rqmadi Zabulun lashkari, Jonin ayamadi Naftali ham jang maydonida.</div>
  <div id="19"><sup><a href="https://www.kitobook.com/compare/book/07/05/19/" title="сравнение переводов, параллельные ссылки">19</a></sup> Tanaxda, Maxido‘ suvlari yonida Kan’on shohlari urush ochishdi. Biroq xazinani ular o‘lja qila olmadi.</div>
  <div id="20"><sup><a href="https://www.kitobook.com/compare/book/07/05/20/" title="сравнение переводов, параллельные ссылки">20</a></sup> Jang qildi yulduzlar samoda turib, Sisaroga urush qildi o‘z yo‘llarida yurib.</div>
  <div id="21"><sup><a href="https://www.kitobook.com/compare/book/07/05/21/" title="сравнение переводов, параллельные ссылки">21</a></sup> Supurib tashladi dushmanni Xishon daryosi, O‘sha ko‘hna daryo — Xishon daryosi. Ey, jonim! Kuch–la olg‘a bos!</div>
  <div id="22"><sup><a href="https://www.kitobook.com/compare/book/07/05/22/" title="сравнение переводов, параллельные ссылки">22</a></sup> Arg‘umoqlar keldi dupur–dupur qilib, Sisaro otlarining tuyoqlari yerni tamg‘alab.</div>
  <div id="23"><sup><a href="https://www.kitobook.com/compare/book/07/05/23/" title="сравнение переводов, параллельные ссылки">23</a></sup> “Miroz shahrini la’natla, — deydi Egamizning farishtasi, — Aholisini ham qattiq qarg‘agin, Ular kelmadi Egamizga madad bergani, Pahlavonlarga qarshi Egamizga madad bergani.”</div>
  <div id="24"><sup><a href="https://www.kitobook.com/compare/book/07/05/24/" title="сравнение переводов, параллельные ссылки">24</a></sup> Xayin urug‘idan bo‘lgan Xaberning xotini — Yovel ayollar orasida baraka topsin! Chodirlarda yashaydigan ayollarning baxtlisi bo‘lsin.</div>
  <div id="25"><sup><a href="https://www.kitobook.com/compare/book/07/05/25/" title="сравнение переводов, параллельные ссылки">25</a></sup> Sisaro suv so‘raganda Yovel keltirdi sut, Shohkosada qatiq olib keldi u.</div>
  <div id="26"><sup><a href="https://www.kitobook.com/compare/book/07/05/26/" title="сравнение переводов, параллельные ссылки">26</a></sup> Chodir qozig‘ini qo‘liga oldi, O‘ng qo‘lida bolg‘ani tutdi. Zarba bilan Sisaroning boshini yordi, Chakkasiga bir urib, teshib yubordi.</div>
  <div id="27"><sup><a href="https://www.kitobook.com/compare/book/07/05/27/" title="сравнение переводов, параллельные ссылки">27</a></sup> Sisaro sulayib yiqilib tushdi, Yovelning oyog‘i ostida churq etmay qoldi. Yovelning oyog‘i ostida sulayib qoldi, Yiqilgan joyida jon taslim qildi.</div>
  <div id="28"><sup><a href="https://www.kitobook.com/compare/book/07/05/28/" title="сравнение переводов, параллельные ссылки">28</a></sup> Sisaroning onasi derazadan ko‘chaga qarar, Panjara ortidan u zorlanib aytar: “Aravalar qolib ketdi namuncha? Tuyoqlar ovozi eshitilmas hanuzgacha?”</div>
  <div id="29"><sup><a href="https://www.kitobook.com/compare/book/07/05/29/" title="сравнение переводов, параллельные ссылки">29</a></sup> Javob berar uning dono ayollari, Javob berar takror–takror o‘ziga o‘zi:</div>
  <div id="30"><sup><a href="https://www.kitobook.com/compare/book/07/05/30/" title="сравнение переводов, параллельные ссылки">30</a></sup> “Bo‘lishayotgandir ular o‘ljani, Har qaysi sipohga bir–ikki juvonni, Sisaroga rang–barang liboslarni. G‘oliblarga olib kelar ikki hissa qilib Nafis naqshli liboslarni.”</div>
  <div id="31"><sup><a href="https://www.kitobook.com/compare/book/07/05/31/" title="сравнение переводов, параллельные ссылки">31</a></sup> Ey, Egamiz! Dushmanlaring barchasi Sisaroga o‘xshab qirilib ketsin! Do‘stlaring–chi, chiqayotgan quyoshday Charaqlab tursin!” Yurtda qirq yil tinchlik barqaror bo‘ldi.</div>
</div>