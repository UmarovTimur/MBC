<div itemprop="articleBody" class="text">
  <div id="1"><sup><a href="https://www.kitobook.com/compare/book/20/10/1/" title="сравнение переводов, параллельные ссылки">1</a></sup> Sulaymonning hikmatlari. Dono farzand otaga shodlik keltiradi, nodon farzand esa onaga qayg‘u.</div>
  <div id="2"><sup><a href="https://www.kitobook.com/compare/book/20/10/2/" title="сравнение переводов, параллельные ссылки">2</a></sup> Yovuzlik bilan topilgan boylikdan naf yo‘q, to‘g‘rilik esa o‘limdan qutqaradi.</div>
  <div id="3"><sup><a href="https://www.kitobook.com/compare/book/20/10/3/" title="сравнение переводов, параллельные ссылки">3</a></sup> Egamiz solihning och qolishiga yo‘l qo‘ymaydi, lekin fosiqning xohishini bajo qilmaydi.</div>
  <div id="4"><sup><a href="https://www.kitobook.com/compare/book/20/10/4/" title="сравнение переводов, параллельные ссылки">4</a></sup> Dangasa qo‘llar qashshoqlik keltiradi, tirishqoq qo‘llar esa boylik.</div>
  <div id="5"><sup><a href="https://www.kitobook.com/compare/book/20/10/5/" title="сравнение переводов, параллельные ссылки">5</a></sup> Yoz paytida hosil yiqqan — dono o‘g‘il, o‘rim payti uxlagan esa otasiga uyat keltiradi.</div>
  <div id="6"><sup><a href="https://www.kitobook.com/compare/book/20/10/6/" title="сравнение переводов, параллельные ссылки">6</a></sup> Solihning boshida — baraka, fosiqning tili esa yovuzlik konidir.</div>
  <div id="7"><sup><a href="https://www.kitobook.com/compare/book/20/10/7/" title="сравнение переводов, параллельные ссылки">7</a></sup> Solihning xotirasi muborak bo‘ladi, fosiqning nomi yoddan ko‘tariladi.</div>
  <div id="8"><sup><a href="https://www.kitobook.com/compare/book/20/10/8/" title="сравнение переводов, параллельные ссылки">8</a></sup> Yuragida donolik bo‘lgan amrlarni qabul qiladi, ezma nodon esa halok bo‘ladi.</div>
  <div id="9"><sup><a href="https://www.kitobook.com/compare/book/20/10/9/" title="сравнение переводов, параллельные ссылки">9</a></sup> To‘g‘ri yurgan xavf–xatarni bilmaydi, yo‘ldan qayrilgan esa jazo topadi.</div>
  <div id="10"><sup><a href="https://www.kitobook.com/compare/book/20/10/10/" title="сравнение переводов, параллельные ссылки">10</a></sup> Ko‘z qisgan qayg‘uga sabab bo‘ladi, ezma nodon halok bo‘ladi.</div>
  <div id="11"><sup><a href="https://www.kitobook.com/compare/book/20/10/11/" title="сравнение переводов, параллельные ссылки">11</a></sup> Solihning tili — hayot bulog‘i, fosiqning tili — yovuzlik koni.</div>
  <div id="12"><sup><a href="https://www.kitobook.com/compare/book/20/10/12/" title="сравнение переводов, параллельные ссылки">12</a></sup> Nafrat janjal qo‘zg‘aydi, sevgi–muhabbat esa hamma gunohlarni berkitadi.</div>
  <div id="13"><sup><a href="https://www.kitobook.com/compare/book/20/10/13/" title="сравнение переводов, параллельные ссылки">13</a></sup> Idroklining so‘zlarida — donolik, nodonning orqasida esa qamchi.</div>
  <div id="14"><sup><a href="https://www.kitobook.com/compare/book/20/10/14/" title="сравнение переводов, параллельные ссылки">14</a></sup> Donolar bilimini orttiradi, nodonning tili esa halokat keltiradi.</div>
  <div id="15"><sup><a href="https://www.kitobook.com/compare/book/20/10/15/" title="сравнение переводов, параллельные ссылки">15</a></sup> Boyning qal’asi — boyligi, kambag‘alning halokati esa kambag‘alligidadir.</div>
  <div id="16"><sup><a href="https://www.kitobook.com/compare/book/20/10/16/" title="сравнение переводов, параллельные ссылки">16</a></sup> Solihning haqi — hayot, fosiqniki esa jazo.</div>
  <div id="17"><sup><a href="https://www.kitobook.com/compare/book/20/10/17/" title="сравнение переводов, параллельные ссылки">17</a></sup> Nasihatga quloq solgan hayot yo‘lidadir, tanbehni tan olmagan yo‘ldan adashadi.</div>
  <div id="18"><sup><a href="https://www.kitobook.com/compare/book/20/10/18/" title="сравнение переводов, параллельные ссылки">18</a></sup> Nafratini yashirgan — yolg‘onchi, g‘iybat tarqatuvchi esa ahmoqdir.</div>
  <div id="19"><sup><a href="https://www.kitobook.com/compare/book/20/10/19/" title="сравнение переводов, параллельные ссылки">19</a></sup> Gap–so‘z ko‘p bo‘lsa, janjal hech qachon to‘xtamaydi, tilini tiygan esa donodir.</div>
  <div id="20"><sup><a href="https://www.kitobook.com/compare/book/20/10/20/" title="сравнение переводов, параллельные ссылки">20</a></sup> Solihning tili oltin kabidir, fosiqning qalbi esa hech narsaga arzimaydi.</div>
  <div id="21"><sup><a href="https://www.kitobook.com/compare/book/20/10/21/" title="сравнение переводов, параллельные ссылки">21</a></sup> Solihning tili ko‘plarni oziqlantiradi, nodon esa aqlsizligi tufayli halok bo‘ladi.</div>
  <div id="22"><sup><a href="https://www.kitobook.com/compare/book/20/10/22/" title="сравнение переводов, параллельные ссылки">22</a></sup> Egamizning marhamati boylik keltiradi, U boylikka g‘am–tashvish qo‘shmaydi.</div>
  <div id="23"><sup><a href="https://www.kitobook.com/compare/book/20/10/23/" title="сравнение переводов, параллельные ссылки">23</a></sup> Ahmoq yomonlik qilishdan, aqlli esa donolikdan zavqlanadi.</div>
  <div id="24"><sup><a href="https://www.kitobook.com/compare/book/20/10/24/" title="сравнение переводов, параллельные ссылки">24</a></sup> Fosiq nimadan qo‘rqsa, o‘shanga duchor bo‘ladi, solih esa orzusiga yetishadi.</div>
  <div id="25"><sup><a href="https://www.kitobook.com/compare/book/20/10/25/" title="сравнение переводов, параллельные ссылки">25</a></sup> Quyundan keyin fosiqlar yo‘q bo‘ladi, solihlar esa abadiy mustahkamdir.</div>
  <div id="26"><sup><a href="https://www.kitobook.com/compare/book/20/10/26/" title="сравнение переводов, параллельные ссылки">26</a></sup> Dangasa unga ish buyurganlarga tishga qo‘yilgan sirka, ko‘zga kirgan tutun kabidir.</div>
  <div id="27"><sup><a href="https://www.kitobook.com/compare/book/20/10/27/" title="сравнение переводов, параллельные ссылки">27</a></sup> Egamizdan qo‘rqish umrga umr qo‘shadi, fosiqning umri esa qisqaradi.</div>
  <div id="28"><sup><a href="https://www.kitobook.com/compare/book/20/10/28/" title="сравнение переводов, параллельные ссылки">28</a></sup> Solihning orzusi quvonch keltiradi, fosiqning niyati esa puchga chiqadi.</div>
  <div id="29"><sup><a href="https://www.kitobook.com/compare/book/20/10/29/" title="сравнение переводов, параллельные ссылки">29</a></sup> Egamizning yo‘li solihlar uchun qal’a, yomonlik qiladiganlar uchun esa halokatdir.</div>
  <div id="30"><sup><a href="https://www.kitobook.com/compare/book/20/10/30/" title="сравнение переводов, параллельные ссылки">30</a></sup> Solih hech qachon o‘rnidan qo‘zg‘atilmaydi, fosiq esa o‘sha yerda yashamaydi.</div>
  <div id="31"><sup><a href="https://www.kitobook.com/compare/book/20/10/31/" title="сравнение переводов, параллельные ссылки">31</a></sup> Solihning tili donolik keltiradi, yomon til esa kesib tashlanadi.</div>
  <div id="32"><sup><a href="https://www.kitobook.com/compare/book/20/10/32/" title="сравнение переводов, параллельные ссылки">32</a></sup> Solihning tili marhamat keltiradi, fosiqning tili esa egrilik.</div>
</div>