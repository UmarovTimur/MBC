<div itemprop="articleBody" class="text">
  <div id="1"><sup><a href="https://www.kitobook.com/compare/book/20/12/1/" title="сравнение переводов, параллельные ссылки">1</a></sup> Nasihatni sevgan ilm–ma’rifatni sevadi, tanbehdan nafratlanadigan esa ahmoqdir.</div>
  <div id="2"><sup><a href="https://www.kitobook.com/compare/book/20/12/2/" title="сравнение переводов, параллельные ссылки">2</a></sup> Yaxshi odam Egamizning marhamatiga sazovor bo‘ladi, niyati buzuqni esa U jazoga hukm etadi.</div>
  <div id="3"><sup><a href="https://www.kitobook.com/compare/book/20/12/3/" title="сравнение переводов, параллельные ссылки">3</a></sup> Inson yovuzlik bilan kamol topmaydi, solih hech qachon o‘rnidan qo‘zg‘atilmaydi.</div>
  <div id="4"><sup><a href="https://www.kitobook.com/compare/book/20/12/4/" title="сравнение переводов, параллельные ссылки">4</a></sup> Yaxshi xotin erining boshidagi tojidir, erini uyaltiradigan xotin boshga balodir.</div>
  <div id="5"><sup><a href="https://www.kitobook.com/compare/book/20/12/5/" title="сравнение переводов, параллельные ссылки">5</a></sup> Solihning fikri–zikri — adolat, fosiqning maslahati esa yolg‘ondir.</div>
  <div id="6"><sup><a href="https://www.kitobook.com/compare/book/20/12/6/" title="сравнение переводов, параллельные ссылки">6</a></sup> Fosiqning so‘zi qonga tashna, to‘g‘rining tili esa qutqaradi.</div>
  <div id="7"><sup><a href="https://www.kitobook.com/compare/book/20/12/7/" title="сравнение переводов, параллельные ссылки">7</a></sup> Fosiq halokatga uchrab yo‘q bo‘ladi, solihning uyi esa mustahkam turadi.</div>
  <div id="8"><sup><a href="https://www.kitobook.com/compare/book/20/12/8/" title="сравнение переводов, параллельные ссылки">8</a></sup> Insonni aql–idrokiga qarab ulug‘laydilar, egri odam esa nafratga duchor bo‘ladi.</div>
  <div id="9"><sup><a href="https://www.kitobook.com/compare/book/20/12/9/" title="сравнение переводов, параллельные ссылки">9</a></sup> O‘zini katta tutib nonga zor bo‘lgandan, oddiy bo‘lib xizmatkor bo‘lish yaxshiroq.</div>
  <div id="10"><sup><a href="https://www.kitobook.com/compare/book/20/12/10/" title="сравнение переводов, параллельные ссылки">10</a></sup> Solih hayvonga ham mehribonlik qiladi, fosiqning rahmdilligi ham zolimlikdir.</div>
  <div id="11"><sup><a href="https://www.kitobook.com/compare/book/20/12/11/" title="сравнение переводов, параллельные ссылки">11</a></sup> Yerga ishlov bergan to‘yib non yeydi, bekor narsani ko‘zlagan esa aqlsizdir.</div>
  <div id="12"><sup><a href="https://www.kitobook.com/compare/book/20/12/12/" title="сравнение переводов, параллельные ссылки">12</a></sup> Fosiq yovuzlik to‘riga ilintiray deydi, solihning ildizi yashnaydi.</div>
  <div id="13"><sup><a href="https://www.kitobook.com/compare/book/20/12/13/" title="сравнение переводов, параллельные ссылки">13</a></sup> Fosiq tilining gunohi bilan tutiladi, solih esa g‘amdan forig‘ bo‘ladi.</div>
  <div id="14"><sup><a href="https://www.kitobook.com/compare/book/20/12/14/" title="сравнение переводов, параллельные ссылки">14</a></sup> Odam so‘zlari tufayli yaxshi narsaga erishadi, mehnati uni taqdirlaydi.</div>
  <div id="15"><sup><a href="https://www.kitobook.com/compare/book/20/12/15/" title="сравнение переводов, параллельные ссылки">15</a></sup> Nodon o‘z yo‘lini to‘g‘ri deb o‘ylaydi, dono esa maslahatga quloq soladi.</div>
  <div id="16"><sup><a href="https://www.kitobook.com/compare/book/20/12/16/" title="сравнение переводов, параллельные ссылки">16</a></sup> Nodon g‘azabini darhol bildiradi, aqli raso esa haqoratlanganini berkitadi.</div>
  <div id="17"><sup><a href="https://www.kitobook.com/compare/book/20/12/17/" title="сравнение переводов, параллельные ссылки">17</a></sup> To‘g‘ri gapiradigan haqiqatni aytadi, soxta guvoh yolg‘on gapiradi.</div>
  <div id="18"><sup><a href="https://www.kitobook.com/compare/book/20/12/18/" title="сравнение переводов, параллельные ссылки">18</a></sup> O‘ylamasdan aytilgan so‘z qilichday jarohatlaydi, dononing gaplari esa shifo beradi.</div>
  <div id="19"><sup><a href="https://www.kitobook.com/compare/book/20/12/19/" title="сравнение переводов, параллельные ссылки">19</a></sup> Rostgo‘y lablar abadiydir, yolg‘on til esa bir lahzalikdir.</div>
  <div id="20"><sup><a href="https://www.kitobook.com/compare/book/20/12/20/" title="сравнение переводов, параллельные ссылки">20</a></sup> Yomon niyat qiladiganning yuragida yolg‘on, tinchlik o‘rnatganda esa quvonch bor.</div>
  <div id="21"><sup><a href="https://www.kitobook.com/compare/book/20/12/21/" title="сравнение переводов, параллельные ссылки">21</a></sup> Solihga hech qanday zarar tegmaydi, fosiq esa g‘am–g‘ussadan qutulmaydi.</div>
  <div id="22"><sup><a href="https://www.kitobook.com/compare/book/20/12/22/" title="сравнение переводов, параллельные ссылки">22</a></sup> Yolg‘onchi til Egamizga jirkanch, to‘g‘rilik bilan ish qiladiganlar esa Uning sevinchidir.</div>
  <div id="23"><sup><a href="https://www.kitobook.com/compare/book/20/12/23/" title="сравнение переводов, параллельные ссылки">23</a></sup> Aqlli bilimini ko‘z–ko‘z qilmaydi, nodon o‘z nodonligini oshkor qiladi.</div>
  <div id="24"><sup><a href="https://www.kitobook.com/compare/book/20/12/24/" title="сравнение переводов, параллельные ссылки">24</a></sup> Tirishqoq hukm suradi, dangasa esa qul bo‘ladi.</div>
  <div id="25"><sup><a href="https://www.kitobook.com/compare/book/20/12/25/" title="сравнение переводов, параллельные ссылки">25</a></sup> Yurakdagi qayg‘u–alam odamni ezadi, shirin so‘z esa yurakni shod etadi.</div>
  <div id="26"><sup><a href="https://www.kitobook.com/compare/book/20/12/26/" title="сравнение переводов, параллельные ссылки">26</a></sup> Solih o‘zgalarga yo‘l ko‘rsatadi, fosiq esa yo‘ldan adashtiradi.</div>
  <div id="27"><sup><a href="https://www.kitobook.com/compare/book/20/12/27/" title="сравнение переводов, параллельные ссылки">27</a></sup> Dangasa o‘ljasini pishirishga ham erinadi, g‘ayratli esa qimmatbaho boylikka ega bo‘ladi.</div>
  <div id="28"><sup><a href="https://www.kitobook.com/compare/book/20/12/28/" title="сравнение переводов, параллельные ссылки">28</a></sup> Solihlikning yo‘lida hayot, bu yo‘lda o‘lim yo‘qdir.</div>
</div>