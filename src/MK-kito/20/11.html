<div itemprop="articleBody" class="text">
  <div id="1"><sup><a href="https://www.kitobook.com/compare/book/20/11/1/" title="сравнение переводов, параллельные ссылки">1</a></sup> Yolg‘on tarozi Egamiz uchun jirkanchdir, aniq tarozi toshlari esa Uning quvonchidir.</div>
  <div id="2"><sup><a href="https://www.kitobook.com/compare/book/20/11/2/" title="сравнение переводов, параллельные ссылки">2</a></sup> Mag‘rurlik bilan sharmandalik keladi, donolik esa kamtarlar bilandir.</div>
  <div id="3"><sup><a href="https://www.kitobook.com/compare/book/20/11/3/" title="сравнение переводов, параллельные ссылки">3</a></sup> To‘g‘rilarning sofdilligi yo‘l ko‘rsatsa, xoinlarning ikkiyuzlamachiligi halok qiladi.</div>
  <div id="4"><sup><a href="https://www.kitobook.com/compare/book/20/11/4/" title="сравнение переводов, параллельные ссылки">4</a></sup> Qiyomat kunida boylik foyda bermaydi, solihlik esa o‘limdan saqlaydi.</div>
  <div id="5"><sup><a href="https://www.kitobook.com/compare/book/20/11/5/" title="сравнение переводов, параллельные ссылки">5</a></sup> Pokdilning solihligi yo‘lini to‘g‘rilaydi, fosiq esa fosiqligi tufayli qoqiladi.</div>
  <div id="6"><sup><a href="https://www.kitobook.com/compare/book/20/11/6/" title="сравнение переводов, параллельные ссылки">6</a></sup> To‘g‘rining solihligi najot beradi, sotqin esa yomon niyatlari tufayli tutiladi.</div>
  <div id="7"><sup><a href="https://www.kitobook.com/compare/book/20/11/7/" title="сравнение переводов, параллельные ссылки">7</a></sup> Yovuz o‘lsa, orzu–umidlari ham o‘ladi, fosiqning ham xohish–tilaklari poymol bo‘ladi.</div>
  <div id="8"><sup><a href="https://www.kitobook.com/compare/book/20/11/8/" title="сравнение переводов, параллельные ссылки">8</a></sup> Solih g‘am–g‘ussadan qutuladi, fosiq esa g‘amga duchor bo‘ladi.</div>
  <div id="9"><sup><a href="https://www.kitobook.com/compare/book/20/11/9/" title="сравнение переводов, параллельные ссылки">9</a></sup> Imonsiz tili bilan qo‘shnisini halok qiladi, solih esa ilm–ma’rifati tufayli najot topadi.</div>
  <div id="10"><sup><a href="https://www.kitobook.com/compare/book/20/11/10/" title="сравнение переводов, параллельные ссылки">10</a></sup> Solihning ishi yurishsa, el–yurt quvonadi, fosiq halok bo‘lsa, tantana bo‘ladi.</div>
  <div id="11"><sup><a href="https://www.kitobook.com/compare/book/20/11/11/" title="сравнение переводов, параллельные ссылки">11</a></sup> To‘g‘ri odamlar tufayli shahar barakali bo‘ladi va yuksaladi, fosiqning tilidan esa el–yurt vayron bo‘ladi.</div>
  <div id="12"><sup><a href="https://www.kitobook.com/compare/book/20/11/12/" title="сравнение переводов, параллельные ссылки">12</a></sup> Qo‘shnisini kamsitgan aqlsizdir, idrokli sukut saqlaydi.</div>
  <div id="13"><sup><a href="https://www.kitobook.com/compare/book/20/11/13/" title="сравнение переводов, параллельные ссылки">13</a></sup> G‘iybatchi sirlarni ochadi, sodiq esa sir saqlaydi.</div>
  <div id="14"><sup><a href="https://www.kitobook.com/compare/book/20/11/14/" title="сравнение переводов, параллельные ссылки">14</a></sup> Yo‘l–yo‘riq ko‘rsatuvchisi bo‘lmagan xalq halok bo‘ladi, maslahatchilar ko‘p bo‘lsa, g‘alaba keladi.</div>
  <div id="15"><sup><a href="https://www.kitobook.com/compare/book/20/11/15/" title="сравнение переводов, параллельные ссылки">15</a></sup> Begonaga kafillik qilgan ko‘p jabr ko‘radi, kafil bo‘lishdan nafratlanadigan esa tinchgina yuradi.</div>
  <div id="16"><sup><a href="https://www.kitobook.com/compare/book/20/11/16/" title="сравнение переводов, параллельные ссылки">16</a></sup> Mehribon xotin izzat–hurmat topadi, zo‘ravon esa boylik.</div>
  <div id="17"><sup><a href="https://www.kitobook.com/compare/book/20/11/17/" title="сравнение переводов, параллельные ссылки">17</a></sup> Rahmdil o‘z joniga manfaat keltiradi, bag‘ritosh esa o‘ziga zarar yetkazadi.</div>
  <div id="18"><sup><a href="https://www.kitobook.com/compare/book/20/11/18/" title="сравнение переводов, параллельные ссылки">18</a></sup> Solihlik tarqatadiganlar haqiqiy mukofot, fosiqlar esa yolg‘on mukofot oladilar.</div>
  <div id="19"><sup><a href="https://www.kitobook.com/compare/book/20/11/19/" title="сравнение переводов, параллельные ссылки">19</a></sup> Solihlikni ko‘zlagan inson hayotga, yomonlikni ko‘zlagan esa o‘z o‘limiga erishadi.</div>
  <div id="20"><sup><a href="https://www.kitobook.com/compare/book/20/11/20/" title="сравнение переводов, параллельные ссылки">20</a></sup> Egri yurak Egamizga jirkanch, poklarning ishlari esa Uning quvonchidir.</div>
  <div id="21"><sup><a href="https://www.kitobook.com/compare/book/20/11/21/" title="сравнение переводов, параллельные ссылки">21</a></sup> Fosiq albatta jazosiz qolmaydi, solihning esa avlodlari ham najot topadilar.</div>
  <div id="22"><sup><a href="https://www.kitobook.com/compare/book/20/11/22/" title="сравнение переводов, параллельные ссылки">22</a></sup> Chiroyli, ammo farosatsiz ayol, burniga tilla sirg‘a taqqan cho‘chqa misol.</div>
  <div id="23"><sup><a href="https://www.kitobook.com/compare/book/20/11/23/" title="сравнение переводов, параллельные ссылки">23</a></sup> Solihning xohishi faqat ezgulik, fosiqning kutganlari esa qahr–g‘azabdir.</div>
  <div id="24"><sup><a href="https://www.kitobook.com/compare/book/20/11/24/" title="сравнение переводов, параллельные ссылки">24</a></sup> Ba’zilarning qo‘li ochiq, ammo boyligi ko‘payaveradi. Ba’zilar lozim bo‘lganni berishga qizg‘ansa ham qashshoqlashaveradi.</div>
  <div id="25"><sup><a href="https://www.kitobook.com/compare/book/20/11/25/" title="сравнение переводов, параллельные ссылки">25</a></sup> Saxiyning biri ikki bo‘ladi, boshqalarga yaxshilik qilganning o‘zi ham yaxshilik ko‘radi.</div>
  <div id="26"><sup><a href="https://www.kitobook.com/compare/book/20/11/26/" title="сравнение переводов, параллельные ссылки">26</a></sup> G‘allasini qizg‘anganni xalq qarg‘aydi, sotganlarga esa baraka yog‘iladi.</div>
  <div id="27"><sup><a href="https://www.kitobook.com/compare/book/20/11/27/" title="сравнение переводов, параллельные ссылки">27</a></sup> Ezgulikka intilgan iltifot topadi, yomonlik qidirganga esa yomonlik keladi.</div>
  <div id="28"><sup><a href="https://www.kitobook.com/compare/book/20/11/28/" title="сравнение переводов, параллельные ссылки">28</a></sup> Boyligiga ishongan xonavayron bo‘ladi, solih esa barg kabi yashnaydi.</div>
  <div id="29"><sup><a href="https://www.kitobook.com/compare/book/20/11/29/" title="сравнение переводов, параллельные ссылки">29</a></sup> O‘z oilasiga g‘am–tashvish keltiradigan meros olmaydi, nodon esa donoga qul bo‘ladi.</div>
  <div id="30"><sup><a href="https://www.kitobook.com/compare/book/20/11/30/" title="сравнение переводов, параллельные ссылки">30</a></sup> Solihlarning mahsuli — hayot daraxti, oqilu donolar odamlarning yuragidan joy oladi.</div>
  <div id="31"><sup><a href="https://www.kitobook.com/compare/book/20/11/31/" title="сравнение переводов, параллельные ссылки">31</a></sup> Dunyoda solih qancha taqdirlansa, fosiq bilan gunohkor undan ham ko‘proq jazolanadi.</div>
</div>