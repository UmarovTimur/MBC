<div itemprop="articleBody" class="text">
  <div id="1"><sup><a href="https://www.kitobook.com/compare/book/20/20/1/" title="сравнение переводов, параллельные ссылки">1</a></sup> Sharob — mazaxchi, aroq — janjalkash, ularga aldanganlar nodondir.</div>
  <div id="2"><sup><a href="https://www.kitobook.com/compare/book/20/20/2/" title="сравнение переводов, параллельные ссылки">2</a></sup> Shohning g‘azabi — sherning o‘kirishiday, jahlini chiqargan jonini yo‘qotadi.</div>
  <div id="3"><sup><a href="https://www.kitobook.com/compare/book/20/20/3/" title="сравнение переводов, параллельные ссылки">3</a></sup> Janjaldan o‘zini tortish — insonning hurmati, ahmoq esa janjalga aralashadi.</div>
  <div id="4"><sup><a href="https://www.kitobook.com/compare/book/20/20/4/" title="сравнение переводов, параллельные ссылки">4</a></sup> Dangasa kuzda yer haydamaydi, o‘rim payti esa qidirib hech narsa topolmaydi.</div>
  <div id="5"><sup><a href="https://www.kitobook.com/compare/book/20/20/5/" title="сравнение переводов, параллельные ссылки">5</a></sup> Insonning fikrlari — chuqur suv kabidir, fahmli odam tashqariga chiqara oladi.</div>
  <div id="6"><sup><a href="https://www.kitobook.com/compare/book/20/20/6/" title="сравнение переводов, параллельные ссылки">6</a></sup> Ko‘pchilik o‘zini sodiq deb aytadi, haqiqatan ham sadoqatli bo‘lganni topib ko‘r– chi!</div>
  <div id="7"><sup><a href="https://www.kitobook.com/compare/book/20/20/7/" title="сравнение переводов, параллельные ссылки">7</a></sup> Solih halol yashaydi, uning bolalari naqadar baxtlidir!</div>
  <div id="8"><sup><a href="https://www.kitobook.com/compare/book/20/20/8/" title="сравнение переводов, параллельные ссылки">8</a></sup> Hukmronlik qilayotgan shoh o‘z ko‘zi bilan barcha yomonliklarni ajratadi.</div>
  <div id="9"><sup><a href="https://www.kitobook.com/compare/book/20/20/9/" title="сравнение переводов, параллельные ссылки">9</a></sup> “Qalbimni tozaladim, gunohimdan xoliman”, deb kim ayta oladi?!</div>
  <div id="10"><sup><a href="https://www.kitobook.com/compare/book/20/20/10/" title="сравнение переводов, параллельные ссылки">10</a></sup> Ikki turli tarozi toshi va noto‘g‘ri o‘lchov — ikkovi ham Egamizga jirkanchdir.</div>
  <div id="11"><sup><a href="https://www.kitobook.com/compare/book/20/20/11/" title="сравнение переводов, параллельные ссылки">11</a></sup> Hatto yosh bolani ham xulqidan, to‘g‘ri yo pokligini ishlaridan bilsa bo‘ladi.</div>
  <div id="12"><sup><a href="https://www.kitobook.com/compare/book/20/20/12/" title="сравнение переводов, параллельные ссылки">12</a></sup> Eshitadigan quloq, ko‘radigan ko‘z — ikkovini ham Egamiz yaratgan.</div>
  <div id="13"><sup><a href="https://www.kitobook.com/compare/book/20/20/13/" title="сравнение переводов, параллельные ссылки">13</a></sup> Uyquni yaxshi ko‘rma, bo‘lmasa kambag‘al bo‘lasan, ko‘zlaringni och, qorning to‘yadi.</div>
  <div id="14"><sup><a href="https://www.kitobook.com/compare/book/20/20/14/" title="сравнение переводов, параллельные ссылки">14</a></sup> Xaridor: “Yaxshi emas, yaxshi emas!” — deydi–yu, nariroqqa borib maqtanadi.</div>
  <div id="15"><sup><a href="https://www.kitobook.com/compare/book/20/20/15/" title="сравнение переводов, параллельные ссылки">15</a></sup> Oltin bor, yoqut toshlar ham ko‘p, biroq eng qimmatbaho narsa — bilimli til.</div>
  <div id="16"><sup><a href="https://www.kitobook.com/compare/book/20/20/16/" title="сравнение переводов, параллельные ссылки">16</a></sup> Begonaga kafillik qilganning kiyimini yechib ol, chet ellikdan esa garov ol.</div>
  <div id="17"><sup><a href="https://www.kitobook.com/compare/book/20/20/17/" title="сравнение переводов, параллельные ссылки">17</a></sup> Nohaqlik bilan topilgan non shirin, ammo keyin og‘iz tuproq bilan to‘ladi.</div>
  <div id="18"><sup><a href="https://www.kitobook.com/compare/book/20/20/18/" title="сравнение переводов, параллельные ссылки">18</a></sup> Maslahat bilan reja tuz, aqlli yo‘l–yo‘riq bilan urush olib bor.</div>
  <div id="19"><sup><a href="https://www.kitobook.com/compare/book/20/20/19/" title="сравнение переводов, параллельные ссылки">19</a></sup> Chaqimchi sirlarni ochadi, og‘zi bo‘sh odam bilan aloqada bo‘lma.</div>
  <div id="20"><sup><a href="https://www.kitobook.com/compare/book/20/20/20/" title="сравнение переводов, параллельные ссылки">20</a></sup> Kim ota–onasini la’natlasa, uning chirog‘i zulmatda o‘chib qoladi.</div>
  <div id="21"><sup><a href="https://www.kitobook.com/compare/book/20/20/21/" title="сравнение переводов, параллельные ссылки">21</a></sup> Boshida shoshilib olingan meros oxirida barakali bo‘lmaydi.</div>
  <div id="22"><sup><a href="https://www.kitobook.com/compare/book/20/20/22/" title="сравнение переводов, параллельные ссылки">22</a></sup> Yovuzlik uchun qasos olaman demagin, Egamizga umid bog‘lab kutgin, U seni qutqaradi.</div>
  <div id="23"><sup><a href="https://www.kitobook.com/compare/book/20/20/23/" title="сравнение переводов, параллельные ссылки">23</a></sup> Ikki xil tarozi toshi Egamizga jirkanchdir, yolg‘on tarozi ham yaxshi emas.</div>
  <div id="24"><sup><a href="https://www.kitobook.com/compare/book/20/20/24/" title="сравнение переводов, параллельные ссылки">24</a></sup> Insonning qadami — Egamizdan, shunday ekan, u o‘z yo‘lini qanday tushunsin?!</div>
  <div id="25"><sup><a href="https://www.kitobook.com/compare/book/20/20/25/" title="сравнение переводов, параллельные ссылки">25</a></sup> O‘ylamasdan Xudoga va’da bergan kishi, ahd qilgandan keyin ikkilangan odam tuzoqdadir.</div>
  <div id="26"><sup><a href="https://www.kitobook.com/compare/book/20/20/26/" title="сравнение переводов, параллельные ссылки">26</a></sup> Dono shoh yovuzlarni ajratib, ularning ustidan tegirmon toshi yurgizadi.</div>
  <div id="27"><sup><a href="https://www.kitobook.com/compare/book/20/20/27/" title="сравнение переводов, параллельные ссылки">27</a></sup> Odamning ruhi — Egamizning chirog‘i, vujudning barcha chuqurliklarini tekshirib turadi.</div>
  <div id="28"><sup><a href="https://www.kitobook.com/compare/book/20/20/28/" title="сравнение переводов, параллельные ссылки">28</a></sup> Abadiy sevgi shohni asraydi, o‘sha inoyat tufayli uning taxti mustahkamdir.</div>
  <div id="29"><sup><a href="https://www.kitobook.com/compare/book/20/20/29/" title="сравнение переводов, параллельные ссылки">29</a></sup> Yigitning g‘ururi quvvatida, oqargan sochlar esa keksaning shuhratidir.</div>
  <div id="30"><sup><a href="https://www.kitobook.com/compare/book/20/20/30/" title="сравнение переводов, параллельные ссылки">30</a></sup> Qamchining jarohati yomonlikka davodir, kaltak zarbi vujudning eng chuqur joylarini tozalaydi.</div>
</div>