<div itemprop="articleBody" class="text">
  <div id="1"><sup><a href="https://www.kitobook.com/compare/book/20/24/1/" title="сравнение переводов, параллельные ссылки">1</a></sup> Fosiqlarga havas qilma, ular bilan birga bo‘lishga intilma.</div>
  <div id="2"><sup><a href="https://www.kitobook.com/compare/book/20/24/2/" title="сравнение переводов, параллельные ссылки">2</a></sup> Chunki ular zo‘ravonlikni niyat qiladi, tillari esa yomonlikni gapiradi.</div>
  <div id="3"><sup><a href="https://www.kitobook.com/compare/book/20/24/3/" title="сравнение переводов, параллельные ссылки">3</a></sup> Uy donolik bilan quriladi, idrok bilan mustahkam bo‘ladi.</div>
  <div id="4"><sup><a href="https://www.kitobook.com/compare/book/20/24/4/" title="сравнение переводов, параллельные ссылки">4</a></sup> Xonalar esa bilim bilan turli qimmatbaho, qimmatli boylikka to‘ladi.</div>
  <div id="5"><sup><a href="https://www.kitobook.com/compare/book/20/24/5/" title="сравнение переводов, параллельные ссылки">5</a></sup> Dono sipohlar kuchli sipohlardan, ilm–ma’rifatlilar esa kuchi borlardan qudratliroqdir.</div>
  <div id="6"><sup><a href="https://www.kitobook.com/compare/book/20/24/6/" title="сравнение переводов, параллельные ссылки">6</a></sup> Yaxshi odam yo‘l–yo‘riq bilan urushga boradi, maslahatchilar ko‘pligi tufayli g‘alaba qiladi.</div>
  <div id="7"><sup><a href="https://www.kitobook.com/compare/book/20/24/7/" title="сравнение переводов, параллельные ссылки">7</a></sup> Ahmoq donolikka yetishmaydi, hukmda og‘zini ocha olmaydi.</div>
  <div id="8"><sup><a href="https://www.kitobook.com/compare/book/20/24/8/" title="сравнение переводов, параллельные ссылки">8</a></sup> Yomon niyat qiluvchining nomi shakkokdir.</div>
  <div id="9"><sup><a href="https://www.kitobook.com/compare/book/20/24/9/" title="сравнение переводов, параллельные ссылки">9</a></sup> Ahmoqlik bilan tuzilgan reja gunohdir, mazaxchidan odamlar jirkanadi.</div>
  <div id="10"><sup><a href="https://www.kitobook.com/compare/book/20/24/10/" title="сравнение переводов, параллельные ссылки">10</a></sup> Tashvishli kunda ojiz bo‘lganning kuchi kamdir.</div>
  <div id="11"><sup><a href="https://www.kitobook.com/compare/book/20/24/11/" title="сравнение переводов, параллельные ссылки">11</a></sup> O‘limga mahkum bo‘lganlarni, dorga olib ketilayotganlarni qutqar.</div>
  <div id="12"><sup><a href="https://www.kitobook.com/compare/book/20/24/12/" title="сравнение переводов, параллельные ссылки">12</a></sup> “Bilmayman”, — desang ham, yurakni sinaydigan Xudo ko‘rmaydimi, jonni asraydigan buni bilmaydimi? Hammaga ularning ishiga yarasha qaytarmaydimi?</div>
  <div id="13"><sup><a href="https://www.kitobook.com/compare/book/20/24/13/" title="сравнение переводов, параллельные ссылки">13</a></sup> O‘g‘lim, asal yeb ko‘rgin, u yaxshi, asalari mumi og‘zingga shirindir.</div>
  <div id="14"><sup><a href="https://www.kitobook.com/compare/book/20/24/14/" title="сравнение переводов, параллельные ссылки">14</a></sup> Donolik joningga asaldaydir, unga erishsang kelajagingni topasan, umiding ro‘yobga chiqadi.</div>
  <div id="15"><sup><a href="https://www.kitobook.com/compare/book/20/24/15/" title="сравнение переводов, параллельные ссылки">15</a></sup> Ey, fosiq, solihning uyiga pistirma qurma, uy–joyiga tegma.</div>
  <div id="16"><sup><a href="https://www.kitobook.com/compare/book/20/24/16/" title="сравнение переводов, параллельные ссылки">16</a></sup> Solih yetti marta yiqilsa ham turib ketaveradi, fosiq esa halokatga uchraydi.</div>
  <div id="17"><sup><a href="https://www.kitobook.com/compare/book/20/24/17/" title="сравнение переводов, параллельные ссылки">17</a></sup> Dushmaning yiqilganda sevinma, qoqilgani uchun yuraging quvonmasin.</div>
  <div id="18"><sup><a href="https://www.kitobook.com/compare/book/20/24/18/" title="сравнение переводов, параллельные ссылки">18</a></sup> Bo‘lmasa Egamiz buni ko‘rib yoqtirmay, g‘azabini undan o‘giradi.</div>
  <div id="19"><sup><a href="https://www.kitobook.com/compare/book/20/24/19/" title="сравнение переводов, параллельные ссылки">19</a></sup> Fosiqlardan jahling chiqmasin, yomonlarga havas qilma.</div>
  <div id="20"><sup><a href="https://www.kitobook.com/compare/book/20/24/20/" title="сравнение переводов, параллельные ссылки">20</a></sup> Chunki yomonlarning kelajagi yo‘q, fosiqlarning chirog‘i esa o‘chib qoladi.</div>
  <div id="21"><sup><a href="https://www.kitobook.com/compare/book/20/24/21/" title="сравнение переводов, параллельные ссылки">21</a></sup> Ey, o‘g‘lim, Egamizdan ham, shohdan ham qo‘rq, ularga qarshi bosh ko‘tarma.</div>
  <div id="22"><sup><a href="https://www.kitobook.com/compare/book/20/24/22/" title="сравнение переводов, параллельные ссылки">22</a></sup> Chunki ulardan kulfat kutilmaganda keladi, ikkovidan keladigan halokatni kim biladi?!</div>
  <div id="23"><sup><a href="https://www.kitobook.com/compare/book/20/24/23/" title="сравнение переводов, параллельные ссылки">23</a></sup> Quyidagi so‘zlar ham donolardan. Hukmda tarafgarchilik qilish yaxshi emas.</div>
  <div id="24"><sup><a href="https://www.kitobook.com/compare/book/20/24/24/" title="сравнение переводов, параллельные ссылки">24</a></sup> Fosiqqa “solihsan” deganni el la’natlaydi, xalqlar undan nafratlanadi.</div>
  <div id="25"><sup><a href="https://www.kitobook.com/compare/book/20/24/25/" title="сравнение переводов, параллельные ссылки">25</a></sup> Unga tanbeh berganlardan xursand bo‘ladi, ular qut–baraka topadilar.</div>
  <div id="26"><sup><a href="https://www.kitobook.com/compare/book/20/24/26/" title="сравнение переводов, параллельные ссылки">26</a></sup> To‘g‘ri javob beradiganlarni esa hamma sevadi.</div>
  <div id="27"><sup><a href="https://www.kitobook.com/compare/book/20/24/27/" title="сравнение переводов, параллельные ссылки">27</a></sup> Tashqaridagi yumushingni bajar, daladagi barcha ishlaringni tartibga sol, keyin uyingni qurgin.</div>
  <div id="28"><sup><a href="https://www.kitobook.com/compare/book/20/24/28/" title="сравнение переводов, параллельные ссылки">28</a></sup> Sababsiz o‘zgaga qarshi guvohlik berma, tiling bilan aldama.</div>
  <div id="29"><sup><a href="https://www.kitobook.com/compare/book/20/24/29/" title="сравнение переводов, параллельные ссылки">29</a></sup> “Menga nima qilgan bo‘lsa, men ham shunday qilaman, qilmishiga yarasha qaytaraman”, — dema.</div>
  <div id="30"><sup><a href="https://www.kitobook.com/compare/book/20/24/30/" title="сравнение переводов, параллельные ссылки">30</a></sup> Dangasaning dalasidan, nodonning uzumzori yonidan o‘tdim.</div>
  <div id="31"><sup><a href="https://www.kitobook.com/compare/book/20/24/31/" title="сравнение переводов, параллельные ссылки">31</a></sup> Ana, hamma yoq tikanzor, hamma yerda qichitqi o‘t, tosh devor ham qulab, yer bilan bitta bo‘lib yotibdi.</div>
  <div id="32"><sup><a href="https://www.kitobook.com/compare/book/20/24/32/" title="сравнение переводов, параллельные ссылки">32</a></sup> Qarab, o‘ylab ko‘rdim, uni ko‘rib saboq oldim.</div>
  <div id="33"><sup><a href="https://www.kitobook.com/compare/book/20/24/33/" title="сравнение переводов, параллельные ссылки">33</a></sup> “Biroz uxlay, bir mizg‘ib olay, yonboshlab birpas dam olay”, — deydi.</div>
  <div id="34"><sup><a href="https://www.kitobook.com/compare/book/20/24/34/" title="сравнение переводов, параллельные ссылки">34</a></sup> Shuning uchun qashshoqlik yo‘lto‘sarday, muhtojlik esa qaroqchiday ustiga keladi.</div>
</div>