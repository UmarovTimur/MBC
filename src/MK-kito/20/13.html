<div itemprop="articleBody" class="text">
  <div id="1"><sup><a href="https://www.kitobook.com/compare/book/20/13/1/" title="сравнение переводов, параллельные ссылки">1</a></sup> Aqlli farzand otasining nasihatlarini qabul qiladi, mazax qiluvchi esa tanbehga quloq solmaydi.</div>
  <div id="2"><sup><a href="https://www.kitobook.com/compare/book/20/13/2/" title="сравнение переводов, параллельные ссылки">2</a></sup> Yaxshi odam so‘zlari bilan yaxshilikka erishadi, xoin esa zo‘ravonlikka.</div>
  <div id="3"><sup><a href="https://www.kitobook.com/compare/book/20/13/3/" title="сравнение переводов, параллельные ссылки">3</a></sup> Tilini tiygan jonini asraydi, tiliga erk bergan esa halokatga uchraydi.</div>
  <div id="4"><sup><a href="https://www.kitobook.com/compare/book/20/13/4/" title="сравнение переводов, параллельные ссылки">4</a></sup> Dangasaning ko‘ngli xohlaydi–yu, ammo hech narsaga erisha olmaydi, tirishqoq esa orzusiga yetishadi.</div>
  <div id="5"><sup><a href="https://www.kitobook.com/compare/book/20/13/5/" title="сравнение переводов, параллельные ссылки">5</a></sup> Solih yolg‘ondan nafratlanadi, fosiq esa uyatli va sharmandali ishlar qiladi.</div>
  <div id="6"><sup><a href="https://www.kitobook.com/compare/book/20/13/6/" title="сравнение переводов, параллельные ссылки">6</a></sup> Solihlik to‘g‘ri yuradiganni himoya qiladi, fosiqlik esa gunohkorni halok qiladi.</div>
  <div id="7"><sup><a href="https://www.kitobook.com/compare/book/20/13/7/" title="сравнение переводов, параллельные ссылки">7</a></sup> Shunday odam bor, hech narsasi yo‘g‘–u, o‘zini boy ko‘rsatadi. Yana shunday odam bor, boyligi ko‘p–u, o‘zini qashshoq ko‘rsatadi.</div>
  <div id="8"><sup><a href="https://www.kitobook.com/compare/book/20/13/8/" title="сравнение переводов, параллельные ссылки">8</a></sup> Jonning haqi — uning boyligi, kambag‘al esa do‘q–po‘pisadan qo‘rqmaydi.</div>
  <div id="9"><sup><a href="https://www.kitobook.com/compare/book/20/13/9/" title="сравнение переводов, параллельные ссылки">9</a></sup> Solihlarning chirog‘i doim charog‘on, fosiqniki esa o‘chib qoladi.</div>
  <div id="10"><sup><a href="https://www.kitobook.com/compare/book/20/13/10/" title="сравнение переводов, параллельные ссылки">10</a></sup> Mag‘rurlikdan faqat urush chiqadi, nasihatga quloq solgan odamda esa donolik bor.</div>
  <div id="11"><sup><a href="https://www.kitobook.com/compare/book/20/13/11/" title="сравнение переводов, параллельные ссылки">11</a></sup> Hiyla bilan topilgan davlat yo‘qoladi, mehnat bilan topilgani esa ko‘payadi.</div>
  <div id="12"><sup><a href="https://www.kitobook.com/compare/book/20/13/12/" title="сравнение переводов, параллельные ссылки">12</a></sup> Ro‘yobga chiqmagan umid yurakni ezadi, ushalgan orzu esa hayot daraxtidir.</div>
  <div id="13"><sup><a href="https://www.kitobook.com/compare/book/20/13/13/" title="сравнение переводов, параллельные ссылки">13</a></sup> Pand–nasihatlardan nafratlangan o‘ziga halokat keltiradi, amrga quloq solgan esa taqdirlanadi.</div>
  <div id="14"><sup><a href="https://www.kitobook.com/compare/book/20/13/14/" title="сравнение переводов, параллельные ссылки">14</a></sup> Dononing ta’limoti — hayot manbayi, odamni o‘lim tuzog‘idan xalos etadi.</div>
  <div id="15"><sup><a href="https://www.kitobook.com/compare/book/20/13/15/" title="сравнение переводов, параллельные ссылки">15</a></sup> Idrokli inson marhamatga erishadi, xoinning yo‘li esa mashaqqatlidir.</div>
  <div id="16"><sup><a href="https://www.kitobook.com/compare/book/20/13/16/" title="сравнение переводов, параллельные ссылки">16</a></sup> Zukko odam aql bilan ish qiladi, aqlsiz esa ahmoqligini ko‘rsatadi.</div>
  <div id="17"><sup><a href="https://www.kitobook.com/compare/book/20/13/17/" title="сравнение переводов, параллельные ссылки">17</a></sup> Yomon xabarchi kulfat olib keladi, sodiq xabarchi esa yurakka shifo keltiradi.</div>
  <div id="18"><sup><a href="https://www.kitobook.com/compare/book/20/13/18/" title="сравнение переводов, параллельные ссылки">18</a></sup> Nasihatga quloq solmaganlarga qashshoqlik va uyat, tanbehga quloq solganlarga esa hurmat–izzat.</div>
  <div id="19"><sup><a href="https://www.kitobook.com/compare/book/20/13/19/" title="сравнение переводов, параллельные ссылки">19</a></sup> Amalga oshgan tilak jonga rohat beradi, nodon odam yomonlikdan ayrilishni rad etadi.</div>
  <div id="20"><sup><a href="https://www.kitobook.com/compare/book/20/13/20/" title="сравнение переводов, параллельные ссылки">20</a></sup> Dono bilan yurgan dono bo‘ladi, ahmoqqa yo‘ldosh bo‘lgan esa halok bo‘ladi.</div>
  <div id="21"><sup><a href="https://www.kitobook.com/compare/book/20/13/21/" title="сравнение переводов, параллельные ссылки">21</a></sup> Baxtsizlik gunohkorning ketidan quvib yuradi, solihning mukofoti esa baxt–saodatdir.</div>
  <div id="22"><sup><a href="https://www.kitobook.com/compare/book/20/13/22/" title="сравнение переводов, параллельные ссылки">22</a></sup> Yaxshi odam bolalarining bolalariga ham meros qoldiradi, fosiqning boyligi esa solihga nasib etadi.</div>
  <div id="23"><sup><a href="https://www.kitobook.com/compare/book/20/13/23/" title="сравнение переводов, параллельные ссылки">23</a></sup> Kambag‘alning dalasida g‘alla mo‘l, lekin adolatsizlik tufayli vayron bo‘ladi.</div>
  <div id="24"><sup><a href="https://www.kitobook.com/compare/book/20/13/24/" title="сравнение переводов, параллельные ссылки">24</a></sup> Kaltakni ayagan odam o‘g‘lini yomon ko‘radi, o‘g‘lini sevgan esa yoshlikdan tartib–intizomga o‘rgatadi.</div>
  <div id="25"><sup><a href="https://www.kitobook.com/compare/book/20/13/25/" title="сравнение переводов, параллельные ссылки">25</a></sup> Solih qorni to‘yib ovqat yeydi, fosiq esa och qoladi.</div>
</div>