<div itemprop="articleBody" class="text">
  <div id="1"><sup><a href="https://www.kitobook.com/compare/book/20/09/1/" title="сравнение переводов, параллельные ссылки">1</a></sup> Donolik uy qurdi, uyining yetti ustunini qo‘ydi.</div>
  <div id="2"><sup><a href="https://www.kitobook.com/compare/book/20/09/2/" title="сравнение переводов, параллельные ссылки">2</a></sup> Qurbonlik keltirdi, sharob tayyorlab, dasturxon yozdi.</div>
  <div id="3"><sup><a href="https://www.kitobook.com/compare/book/20/09/3/" title="сравнение переводов, параллельные ссылки">3</a></sup> Xizmatkorlarini shaharning eng baland joyiga yuborib, ular orqali:</div>
  <div id="4"><sup><a href="https://www.kitobook.com/compare/book/20/09/4/" title="сравнение переводов, параллельные ссылки">4</a></sup> “Kim sodda bo‘lsa, bu yoqqa kelsin”, — deb chaqirdi, aqlsizlarga shunday dedi:</div>
  <div id="5"><sup><a href="https://www.kitobook.com/compare/book/20/09/5/" title="сравнение переводов, параллельные ссылки">5</a></sup> “Kelinglar, taomimdan yenglar. Men tayyorlagan sharobdan ichinglar.</div>
  <div id="6"><sup><a href="https://www.kitobook.com/compare/book/20/09/6/" title="сравнение переводов, параллельные ссылки">6</a></sup> G‘aflatdan voz kechinglar, shunda yashaysizlar, idrok yo‘lidan yuringlar.”</div>
  <div id="7"><sup><a href="https://www.kitobook.com/compare/book/20/09/7/" title="сравнение переводов, параллельные ссылки">7</a></sup> Mazax qiluvchiga tanbeh bergan tahqirlanadi, fosiqning xatosini aytgan haqoratlanadi.</div>
  <div id="8"><sup><a href="https://www.kitobook.com/compare/book/20/09/8/" title="сравнение переводов, параллельные ссылки">8</a></sup> Mazax qiluvchiga tanbeh berma, bo‘lmasa sendan nafratlanadi. Donoga tanbeh ber, shunda seni sevadi.</div>
  <div id="9"><sup><a href="https://www.kitobook.com/compare/book/20/09/9/" title="сравнение переводов, параллельные ссылки">9</a></sup> Donoga o‘rgatsang, yanada donoroq bo‘ladi. Solihni o‘qitsang, bilimini ko‘paytiradi.</div>
  <div id="10"><sup><a href="https://www.kitobook.com/compare/book/20/09/10/" title="сравнение переводов, параллельные ссылки">10</a></sup> Egamizdan qo‘rqish donolikning boshidir, Xudoni bilish idrokdir.</div>
  <div id="11"><sup><a href="https://www.kitobook.com/compare/book/20/09/11/" title="сравнение переводов, параллельные ссылки">11</a></sup> Chunki Men tufayli umringga umr qo‘shiladi.</div>
  <div id="12"><sup><a href="https://www.kitobook.com/compare/book/20/09/12/" title="сравнение переводов, параллельные ссылки">12</a></sup> Dono bo‘lsang o‘zingga foyda, mazax qilsang o‘zing jabr tortasan.</div>
  <div id="13"><sup><a href="https://www.kitobook.com/compare/book/20/09/13/" title="сравнение переводов, параллельные ссылки">13</a></sup> Ahmoq ayol shallaqi va farosatsizdir, hech narsani bilmaydi.</div>
  <div id="14"><sup><a href="https://www.kitobook.com/compare/book/20/09/14/" title="сравнение переводов, параллельные ссылки">14</a></sup> Uyining eshigi oldida, shaharning eng baland joyida o‘tirib,</div>
  <div id="15"><sup><a href="https://www.kitobook.com/compare/book/20/09/15/" title="сравнение переводов, параллельные ссылки">15</a></sup> yo‘lida to‘g‘ri yurgan, yonidan o‘tib ketayotganlarni:</div>
  <div id="16"><sup><a href="https://www.kitobook.com/compare/book/20/09/16/" title="сравнение переводов, параллельные ссылки">16</a></sup> “Kimki sodda bo‘lsa, bu yoqqa kelsin”, — deb chaqiradi, aqlsizlarga shunday deydi:</div>
  <div id="17"><sup><a href="https://www.kitobook.com/compare/book/20/09/17/" title="сравнение переводов, параллельные ссылки">17</a></sup> “O‘g‘irlangan suv shirindir, berkitib yeyilgan non esa mazali.”</div>
  <div id="18"><sup><a href="https://www.kitobook.com/compare/book/20/09/18/" title="сравнение переводов, параллельные ссылки">18</a></sup> Lekin u yerda arvohlar borligini, uning mehmonlari o‘liklar diyorining qa’rida ekanligini bilmaydilar.</div>
</div>