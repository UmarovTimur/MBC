<div itemprop="articleBody" class="text">
  <div id="1"><sup><a href="https://www.kitobook.com/compare/book/20/14/1/" title="сравнение переводов, параллельные ссылки">1</a></sup> Dono xotin o‘z oilasini mustahkamlaydi, nodon xotin esa oilasini o‘zi buzadi.</div>
  <div id="2"><sup><a href="https://www.kitobook.com/compare/book/20/14/2/" title="сравнение переводов, параллельные ссылки">2</a></sup> To‘g‘ri yo‘ldan yuradigan Egamizdan qo‘rqadi, egri yuradigan esa Uni rad etadi.</div>
  <div id="3"><sup><a href="https://www.kitobook.com/compare/book/20/14/3/" title="сравнение переводов, параллельные ссылки">3</a></sup> Ahmoqning so‘zlari o‘ziga kaltak keltiradi, dononiki esa uni himoya qiladi.</div>
  <div id="4"><sup><a href="https://www.kitobook.com/compare/book/20/14/4/" title="сравнение переводов, параллельные ссылки">4</a></sup> Ho‘kiz bo‘lmasa oxur toza, lekin ho‘kizning kuchi tufayli hosil ko‘p bo‘ladi.</div>
  <div id="5"><sup><a href="https://www.kitobook.com/compare/book/20/14/5/" title="сравнение переводов, параллельные ссылки">5</a></sup> Sodiq guvoh yolg‘on gapirmaydi, soxta guvoh yolg‘on gapirishdan to‘xtamaydi.</div>
  <div id="6"><sup><a href="https://www.kitobook.com/compare/book/20/14/6/" title="сравнение переводов, параллельные ссылки">6</a></sup> Mazax qiluvchi donolikni qidiradi, ammo topolmaydi, idrokliga esa bilim olish oson.</div>
  <div id="7"><sup><a href="https://www.kitobook.com/compare/book/20/14/7/" title="сравнение переводов, параллельные ссылки">7</a></sup> Aqlsizdan uzoqlash, chunki undan ma’noli so‘z chiqmaydi.</div>
  <div id="8"><sup><a href="https://www.kitobook.com/compare/book/20/14/8/" title="сравнение переводов, параллельные ссылки">8</a></sup> Ziyrakning donoligi o‘z yo‘lini bilishidadir, aqlsizning ahmoqligi esa uni yo‘ldan adashtiradi.</div>
  <div id="9"><sup><a href="https://www.kitobook.com/compare/book/20/14/9/" title="сравнение переводов, параллельные ссылки">9</a></sup> Ahmoq ayb qurbonligi ustidan kuladi, to‘g‘ri odam esa Xudoning marhamatiga sazovor bo‘ladi.</div>
  <div id="10"><sup><a href="https://www.kitobook.com/compare/book/20/14/10/" title="сравнение переводов, параллельные ссылки">10</a></sup> Yurak o‘z dardini o‘zi biladi, xursandligiga boshqalar kafillik berolmaydi.</div>
  <div id="11"><sup><a href="https://www.kitobook.com/compare/book/20/14/11/" title="сравнение переводов, параллельные ссылки">11</a></sup> Fosiqlarning uyi xaroba bo‘ladi, to‘g‘rilarning chodiri esa gullab–yashnaydi.</div>
  <div id="12"><sup><a href="https://www.kitobook.com/compare/book/20/14/12/" title="сравнение переводов, параллельные ссылки">12</a></sup> Shunday yo‘l borki, insonga to‘g‘ri bo‘lib ko‘rinadi, ammo oxiri o‘limga olib boradi.</div>
  <div id="13"><sup><a href="https://www.kitobook.com/compare/book/20/14/13/" title="сравнение переводов, параллельные ссылки">13</a></sup> Kulsa ham yurakda qayg‘u bor, xursandchilikning oxiri g‘amdir.</div>
  <div id="14"><sup><a href="https://www.kitobook.com/compare/book/20/14/14/" title="сравнение переводов, параллельные ссылки">14</a></sup> Yuragi qing‘ir o‘z egriligidan, yaxshi odam esa to‘g‘riligidan mamnun.</div>
  <div id="15"><sup><a href="https://www.kitobook.com/compare/book/20/14/15/" title="сравнение переводов, параллельные ссылки">15</a></sup> Sodda har bir so‘zga ishonaveradi, aqlli esa qadamini o‘ylab bosadi.</div>
  <div id="16"><sup><a href="https://www.kitobook.com/compare/book/20/14/16/" title="сравнение переводов, параллельные ссылки">16</a></sup> Dono qo‘rqib yomonlikdan uzoqlashadi, nodon esa jahli tez va beparvo.</div>
  <div id="17"><sup><a href="https://www.kitobook.com/compare/book/20/14/17/" title="сравнение переводов, параллельные ссылки">17</a></sup> Badjahl aqlsizlik qiladi, badniyat esa nafratga uchraydi.</div>
  <div id="18"><sup><a href="https://www.kitobook.com/compare/book/20/14/18/" title="сравнение переводов, параллельные ссылки">18</a></sup> Soddalarning nasibasi — nodonlik, aqllilarning toji esa ilmu ma’rifatdir.</div>
  <div id="19"><sup><a href="https://www.kitobook.com/compare/book/20/14/19/" title="сравнение переводов, параллельные ссылки">19</a></sup> Yomonlar yaxshilarning oldida, fosiqlar esa solihlarning darvozasida ta’zim qiladi.</div>
  <div id="20"><sup><a href="https://www.kitobook.com/compare/book/20/14/20/" title="сравнение переводов, параллельные ссылки">20</a></sup> Kambag‘aldan qo‘shnilari ham nafratlanadi, boyning esa o‘rtoqlari ko‘p.</div>
  <div id="21"><sup><a href="https://www.kitobook.com/compare/book/20/14/21/" title="сравнение переводов, параллельные ссылки">21</a></sup> Qo‘shnisini xor qilgan — gunohkor, muhtojga marhamat qilgan esa baxtlidir.</div>
  <div id="22"><sup><a href="https://www.kitobook.com/compare/book/20/14/22/" title="сравнение переводов, параллельные ссылки">22</a></sup> Niyati buzuqlar yo‘ldan adashmaydimi?! Yaxshi niyatlilar abadiy sevgiga sazovor bo‘ladi.</div>
  <div id="23"><sup><a href="https://www.kitobook.com/compare/book/20/14/23/" title="сравнение переводов, параллельные ссылки">23</a></sup> Har bir mehnatdan foyda bor, quruq gap esa kambag‘allik keltiradi.</div>
  <div id="24"><sup><a href="https://www.kitobook.com/compare/book/20/14/24/" title="сравнение переводов, параллельные ссылки">24</a></sup> Oqillarning toji — donoligi, aqlsizning nodonligi esa ahmoqligidir.</div>
  <div id="25"><sup><a href="https://www.kitobook.com/compare/book/20/14/25/" title="сравнение переводов, параллельные ссылки">25</a></sup> Rostgo‘y guvoh jonni qutqarsa, yolg‘onchi guvoh aldaydi.</div>
  <div id="26"><sup><a href="https://www.kitobook.com/compare/book/20/14/26/" title="сравнение переводов, параллельные ссылки">26</a></sup> Egamizdan qo‘rqish — mustahkam qal’a, farzandlariga ham O‘zi panohdir.</div>
  <div id="27"><sup><a href="https://www.kitobook.com/compare/book/20/14/27/" title="сравнение переводов, параллельные ссылки">27</a></sup> Egamizdan qo‘rqish hayot manbaidir, u o‘limdan qutqaradi.</div>
  <div id="28"><sup><a href="https://www.kitobook.com/compare/book/20/14/28/" title="сравнение переводов, параллельные ссылки">28</a></sup> Xalqining ko‘pligi — shohning shuhrati, kamligi esa hokimning halokatidir.</div>
  <div id="29"><sup><a href="https://www.kitobook.com/compare/book/20/14/29/" title="сравнение переводов, параллельные ссылки">29</a></sup> Sabr–toqatli odam aql–idroklidir, jahldorlik ahmoqlikni bildiradi.</div>
  <div id="30"><sup><a href="https://www.kitobook.com/compare/book/20/14/30/" title="сравнение переводов, параллельные ссылки">30</a></sup> Xotirjam yurak tanaga hayot baxsh etadi, hasadgo‘ylik esa suyaklarni chiritadi.</div>
  <div id="31"><sup><a href="https://www.kitobook.com/compare/book/20/14/31/" title="сравнение переводов, параллельные ссылки">31</a></sup> Kambag‘alga zulm qilgan ularni Yaratganni tahqirlagan, muhtojga yordam bergan esa Xudoni ulug‘lagan bo‘ladi.</div>
  <div id="32"><sup><a href="https://www.kitobook.com/compare/book/20/14/32/" title="сравнение переводов, параллельные ссылки">32</a></sup> Fosiq o‘z qilmishlari tufayli halokatga uchraydi, solihga esa o‘limida ham panoh bor.</div>
  <div id="33"><sup><a href="https://www.kitobook.com/compare/book/20/14/33/" title="сравнение переводов, параллельные ссылки">33</a></sup> Donolik oqilning qalbida yashaydi, nodonlar orasida ham o‘zini bildiradi.</div>
  <div id="34"><sup><a href="https://www.kitobook.com/compare/book/20/14/34/" title="сравнение переводов, параллельные ссылки">34</a></sup> Solihlik xalqni yuksaltirsa, gunoh sharmanda qiladi.</div>
  <div id="35"><sup><a href="https://www.kitobook.com/compare/book/20/14/35/" title="сравнение переводов, параллельные ссылки">35</a></sup> Donolik bilan ish qiladigan qul shohning marhamatiga sazovordir, sharmandali ish qiladigan esa uning g‘azabiga uchraydi.</div>
</div>