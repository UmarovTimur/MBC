<div itemprop="articleBody" class="text">
  <div id="1"><sup><a href="https://www.kitobook.com/compare/book/20/21/1/" title="сравнение переводов, параллельные ссылки">1</a></sup> Shohning yuragi Egamizning qo‘lida, uni irmoqday xohlagan tomonga buradi.</div>
  <div id="2"><sup><a href="https://www.kitobook.com/compare/book/20/21/2/" title="сравнение переводов, параллельные ссылки">2</a></sup> Odamning qilmishlari o‘zining nazarida to‘g‘ri, ammo Egamiz yuraklarni sinaydi.</div>
  <div id="3"><sup><a href="https://www.kitobook.com/compare/book/20/21/3/" title="сравнение переводов, параллельные ссылки">3</a></sup> Adolatu haqiqatga amal qilish Egamizga qurbonlikdan afzalroqdir.</div>
  <div id="4"><sup><a href="https://www.kitobook.com/compare/book/20/21/4/" title="сравнение переводов, параллельные ссылки">4</a></sup> Takabbur ko‘zlar va mag‘rur yurak chiroq kabi fosiqning gunohini ko‘rsatadi.</div>
  <div id="5"><sup><a href="https://www.kitobook.com/compare/book/20/21/5/" title="сравнение переводов, параллельные ссылки">5</a></sup> Mehnatkashning rejasi faqat mo‘l–ko‘lchilik keltiradi, shoshqaloq kambag‘allikka uchraydi.</div>
  <div id="6"><sup><a href="https://www.kitobook.com/compare/book/20/21/6/" title="сравнение переводов, параллельные ссылки">6</a></sup> Yolg‘on bilan boylik topadiganlar chiqib ketadigan bug‘ kabidir, o‘z o‘limini izlaydi.</div>
  <div id="7"><sup><a href="https://www.kitobook.com/compare/book/20/21/7/" title="сравнение переводов, параллельные ссылки">7</a></sup> Yovuzning zo‘ravonligi boshiga yetadi, chunki adolat bilan ish qilishni rad etadi.</div>
  <div id="8"><sup><a href="https://www.kitobook.com/compare/book/20/21/8/" title="сравнение переводов, параллельные ссылки">8</a></sup> Gunohkorning yo‘li — egri, sofdilning ishi — to‘g‘ri.</div>
  <div id="9"><sup><a href="https://www.kitobook.com/compare/book/20/21/9/" title="сравнение переводов, параллельные ссылки">9</a></sup> Urishqoq xotin bilan keng uyda umr kechirgandan ko‘ra, chordoqda yashagan afzal.</div>
  <div id="10"><sup><a href="https://www.kitobook.com/compare/book/20/21/10/" title="сравнение переводов, параллельные ссылки">10</a></sup> Yovuzning ko‘ngli yomonlikka tashna, qo‘shnisi undan rahm–shafqat topmaydi.</div>
  <div id="11"><sup><a href="https://www.kitobook.com/compare/book/20/21/11/" title="сравнение переводов, параллельные ссылки">11</a></sup> Mazax qiluvchi jazolansa, sodda odamlar dono bo‘ladi, donoga yo‘l–yo‘riq berilsa, bilimi oshadi.</div>
  <div id="12"><sup><a href="https://www.kitobook.com/compare/book/20/21/12/" title="сравнение переводов, параллельные ссылки">12</a></sup> Xudo odildir, fosiqning uyini U kuzatib turadi, u fosiqni halokatga mubtalo qiladi.</div>
  <div id="13"><sup><a href="https://www.kitobook.com/compare/book/20/21/13/" title="сравнение переводов, параллельные ссылки">13</a></sup> Kambag‘alning yig‘isiga kim quloq solmasa, o‘zi yig‘laganda ham hech kim javob bermaydi.</div>
  <div id="14"><sup><a href="https://www.kitobook.com/compare/book/20/21/14/" title="сравнение переводов, параллельные ссылки">14</a></sup> Yashirincha berilgan sovg‘a jahlni yumshatadi, yeng ichidagi pora esa qattiq g‘azabni.</div>
  <div id="15"><sup><a href="https://www.kitobook.com/compare/book/20/21/15/" title="сравнение переводов, параллельные ссылки">15</a></sup> Adolatga amal qilish solihlarga sevinch, fosiqlarga esa qo‘rqinchdir.</div>
  <div id="16"><sup><a href="https://www.kitobook.com/compare/book/20/21/16/" title="сравнение переводов, параллельные ссылки">16</a></sup> Aql–idrok yo‘lidan chiqqanlar o‘liklar orasidadir</div>
  <div id="17"><sup><a href="https://www.kitobook.com/compare/book/20/21/17/" title="сравнение переводов, параллельные ссылки">17</a></sup> Ziyofatni sevgan qashshoqlashadi, sharob bilan moyni yaxshi ko‘rgan odam boy bo‘lmaydi.</div>
  <div id="18"><sup><a href="https://www.kitobook.com/compare/book/20/21/18/" title="сравнение переводов, параллельные ссылки">18</a></sup> Fosiq solihdan, xoin esa to‘g‘ri kishilardan ko‘ra, ko‘proq azob chekadi.</div>
  <div id="19"><sup><a href="https://www.kitobook.com/compare/book/20/21/19/" title="сравнение переводов, параллельные ссылки">19</a></sup> Urishqoq va badjahl xotin bilan yashagandan ko‘ra, cho‘lu biyobonda yashash yaxshiroq.</div>
  <div id="20"><sup><a href="https://www.kitobook.com/compare/book/20/21/20/" title="сравнение переводов, параллельные ссылки">20</a></sup> Dononing uyida yog‘ ham, eng yaxshi narsalar ham bor, aqlsiz esa uni sarflab yuboradi.</div>
  <div id="21"><sup><a href="https://www.kitobook.com/compare/book/20/21/21/" title="сравнение переводов, параллельные ссылки">21</a></sup> To‘g‘rilik va inoyat payida bo‘lganlar uzoq umr, solihlik va shon–shuhratga erishadi.</div>
  <div id="22"><sup><a href="https://www.kitobook.com/compare/book/20/21/22/" title="сравнение переводов, параллельные ссылки">22</a></sup> Dono eng qudratli shaharga borib, tayanch bo‘lgan qal’ani ham vayron qiladi.</div>
  <div id="23"><sup><a href="https://www.kitobook.com/compare/book/20/21/23/" title="сравнение переводов, параллельные ссылки">23</a></sup> Og‘zini va tilini qo‘riqlagan o‘z jonini tashvishlardan asraydi.</div>
  <div id="24"><sup><a href="https://www.kitobook.com/compare/book/20/21/24/" title="сравнение переводов, параллельные ссылки">24</a></sup> Takabbur va mag‘rurning nomi “mazaxchi”, hamma narsani manmanlik bilan qiladi.</div>
  <div id="25"><sup><a href="https://www.kitobook.com/compare/book/20/21/25/" title="сравнение переводов, параллельные ссылки">25</a></sup> Dangasaning orzusi o‘limga olib keladi, chunki qo‘llari ishga bormaydi.</div>
  <div id="26"><sup><a href="https://www.kitobook.com/compare/book/20/21/26/" title="сравнение переводов, параллельные ссылки">26</a></sup> Dangasaning kuni badnafslik bilan o‘tadi, solih esa ayamasdan beradi.</div>
  <div id="27"><sup><a href="https://www.kitobook.com/compare/book/20/21/27/" title="сравнение переводов, параллельные ссылки">27</a></sup> Fosiqlarning qurbonligi jirkanchdir, yovuz niyat bilan keltirilgani esa undan ham battar.</div>
  <div id="28"><sup><a href="https://www.kitobook.com/compare/book/20/21/28/" title="сравнение переводов, параллельные ссылки">28</a></sup> Soxta guvoh yo‘q bo‘ladi, haqiqatga quloq solgan esa qoladi.</div>
  <div id="29"><sup><a href="https://www.kitobook.com/compare/book/20/21/29/" title="сравнение переводов, параллельные ссылки">29</a></sup> Fosiqning yuzi qattiq, to‘g‘ri odam esa o‘z yo‘lini biladi.</div>
  <div id="30"><sup><a href="https://www.kitobook.com/compare/book/20/21/30/" title="сравнение переводов, параллельные ссылки">30</a></sup> Egamizga qarshi donolik ham, idrok ham, reja ham yo‘q.</div>
  <div id="31"><sup><a href="https://www.kitobook.com/compare/book/20/21/31/" title="сравнение переводов, параллельные ссылки">31</a></sup> Ot jang kuni uchun tayyorlanadi, g‘alaba esa Egamizning qo‘lida.</div>
</div>