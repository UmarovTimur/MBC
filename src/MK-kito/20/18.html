<div itemprop="articleBody" class="text">
  <div id="1"><sup><a href="https://www.kitobook.com/compare/book/20/18/1/" title="сравнение переводов, параллельные ссылки">1</a></sup> Boshqalardan ajralgan o‘z istagini qondirishni xohlaydi, u butun donolikka qarshidir.</div>
  <div id="2"><sup><a href="https://www.kitobook.com/compare/book/20/18/2/" title="сравнение переводов, параллельные ссылки">2</a></sup> Nodon aql–idrokni yoqtirmaydi, faqat o‘zini ko‘rsatadi.</div>
  <div id="3"><sup><a href="https://www.kitobook.com/compare/book/20/18/3/" title="сравнение переводов, параллельные ссылки">3</a></sup> Fosiq bilan sharmandalik keladi, hurmatsizlik bilan esa uyat.</div>
  <div id="4"><sup><a href="https://www.kitobook.com/compare/book/20/18/4/" title="сравнение переводов, параллельные ссылки">4</a></sup> Odamning so‘zlari chuqur suvga o‘xshaydi, donolik bulog‘i esa oshib–toshgan irmoqdir.</div>
  <div id="5"><sup><a href="https://www.kitobook.com/compare/book/20/18/5/" title="сравнение переводов, параллельные ссылки">5</a></sup> Fosiqning tarafini olish, hukmda solihni ayblash yaxshi emas.</div>
  <div id="6"><sup><a href="https://www.kitobook.com/compare/book/20/18/6/" title="сравнение переводов, параллельные ссылки">6</a></sup> Ahmoqning tili janjal chiqaradi, so‘zlari esa kaltak keltiradi.</div>
  <div id="7"><sup><a href="https://www.kitobook.com/compare/book/20/18/7/" title="сравнение переводов, параллельные ссылки">7</a></sup> Ahmoqning tili o‘ziga halokat, so‘zlari joniga tuzoqdir.</div>
  <div id="8"><sup><a href="https://www.kitobook.com/compare/book/20/18/8/" title="сравнение переводов, параллельные ссылки">8</a></sup> G‘iybatchining so‘zi shirin ovqat kabidir, odamning butun a’zoyi badaniga singib ketadi.</div>
  <div id="9"><sup><a href="https://www.kitobook.com/compare/book/20/18/9/" title="сравнение переводов, параллельные ссылки">9</a></sup> Ishda dangasa bo‘lgan odam buzg‘unchiga og‘aynidir.</div>
  <div id="10"><sup><a href="https://www.kitobook.com/compare/book/20/18/10/" title="сравнение переводов, параллельные ссылки">10</a></sup> Egamizning nomi mustahkam qal’adir, solih u yerga borib eson–omon bo‘ladi.</div>
  <div id="11"><sup><a href="https://www.kitobook.com/compare/book/20/18/11/" title="сравнение переводов, параллельные ссылки">11</a></sup> Boyning boyligi qal’asidir, uning nazarida shaharning baland devori.</div>
  <div id="12"><sup><a href="https://www.kitobook.com/compare/book/20/18/12/" title="сравнение переводов, параллельные ссылки">12</a></sup> Takabburlik halokatga olib boradi, kamtarinlik esa shon–shuhrat keltiradi.</div>
  <div id="13"><sup><a href="https://www.kitobook.com/compare/book/20/18/13/" title="сравнение переводов, параллельные ссылки">13</a></sup> Oxirigacha tinglamay javob bergan ahmoqdir, u sharmanda bo‘ladi.</div>
  <div id="14"><sup><a href="https://www.kitobook.com/compare/book/20/18/14/" title="сравнение переводов, параллельные ссылки">14</a></sup> Odamning ruhi kasallikka chiday oladi, lekin tushkun ruhga kim toqat qila oladi?!</div>
  <div id="15"><sup><a href="https://www.kitobook.com/compare/book/20/18/15/" title="сравнение переводов, параллельные ссылки">15</a></sup> Aqllining qalbi bilim oladi, dono ilmu ma’rifatga intiladi.</div>
  <div id="16"><sup><a href="https://www.kitobook.com/compare/book/20/18/16/" title="сравнение переводов, параллельные ссылки">16</a></sup> Sovg‘a egasiga hamma eshiklarni ochadi, katta odam oldiga olib boradi.</div>
  <div id="17"><sup><a href="https://www.kitobook.com/compare/book/20/18/17/" title="сравнение переводов, параллельные ссылки">17</a></sup> Birinchi gapirgan odam boshqasi kelib, tekshirmaguncha, haq ko‘rinadi.</div>
  <div id="18"><sup><a href="https://www.kitobook.com/compare/book/20/18/18/" title="сравнение переводов, параллельные ссылки">18</a></sup> Qur’a janjalni to‘xtatadi, kuchli raqiblarni ham ajratadi.</div>
  <div id="19"><sup><a href="https://www.kitobook.com/compare/book/20/18/19/" title="сравнение переводов, параллельные ссылки">19</a></sup> Xafa bo‘lgan birodarga yaqinlashish kuchli shaharni olishdan ham qiyin, o‘rtadagi janjal qal’aning qulfiga o‘xshaydi.</div>
  <div id="20"><sup><a href="https://www.kitobook.com/compare/book/20/18/20/" title="сравнение переводов, параллельные ссылки">20</a></sup> Odamning qorni og‘zining mahsuli, tilining samarasi bilan to‘yadi.</div>
  <div id="21"><sup><a href="https://www.kitobook.com/compare/book/20/18/21/" title="сравнение переводов, параллельные ссылки">21</a></sup> O‘lim ham, hayot ham tilning hukmidadir, birisini sevgan mevasini yeydi.</div>
  <div id="22"><sup><a href="https://www.kitobook.com/compare/book/20/18/22/" title="сравнение переводов, параллельные ссылки">22</a></sup> Xotin topgan baxt topib, Egamizning marhamatiga sazovor bo‘ladi.</div>
  <div id="23"><sup><a href="https://www.kitobook.com/compare/book/20/18/23/" title="сравнение переводов, параллельные ссылки">23</a></sup> Kambag‘al iltijo bilan gapiradi, boy esa qo‘pol javob beradi.</div>
  <div id="24"><sup><a href="https://www.kitobook.com/compare/book/20/18/24/" title="сравнение переводов, параллельные ссылки">24</a></sup> Shunday do‘st borki, u halokat keltiradi, do‘st borki, u tug‘ishgandan ham yaqinroqdir.</div>
</div>