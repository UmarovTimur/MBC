<div itemprop="articleBody" class="text">
  <div id="1"><sup><a href="https://www.kitobook.com/compare/book/20/25/1/" title="сравнение переводов, параллельные ссылки">1</a></sup> Quyidagilar ham Sulaymonning hikmatlaridir. Bu hikmatlar Yahudo shohi Hizqiyoning odamlari tomonidan yozib olingan.</div>
  <div id="2"><sup><a href="https://www.kitobook.com/compare/book/20/25/2/" title="сравнение переводов, параллельные ссылки">2</a></sup> Sirli qilish — Xudoning shuhrati, ishlarni tekshirib bilish esa shoh sharafidir.</div>
  <div id="3"><sup><a href="https://www.kitobook.com/compare/book/20/25/3/" title="сравнение переводов, параллельные ссылки">3</a></sup> Osmon baland, dengiz chuqur, shohning yuragi ham shunday, uni tushunish qiyin.</div>
  <div id="4"><sup><a href="https://www.kitobook.com/compare/book/20/25/4/" title="сравнение переводов, параллельные ссылки">4</a></sup> Kumushdan chiqindini olib tashla, o‘shanda yaxshi idish qoladi.</div>
  <div id="5"><sup><a href="https://www.kitobook.com/compare/book/20/25/5/" title="сравнение переводов, параллельные ссылки">5</a></sup> Fosiqni shoh oldidan chiqarib tashla, shunda shohning taxti haqiqat bilan mustahkam bo‘ladi.</div>
  <div id="6"><sup><a href="https://www.kitobook.com/compare/book/20/25/6/" title="сравнение переводов, параллельные ссылки">6</a></sup> Shohning oldida o‘zingni yuqori qo‘yma, ulug‘ odamlar turganda to‘riga chiqma.</div>
  <div id="7"><sup><a href="https://www.kitobook.com/compare/book/20/25/7/" title="сравнение переводов, параллельные ссылки">7</a></sup> Chunki o‘zing ko‘rib turgan amirlar oldida birov seni poygakka tushirgandan ko‘ra, “To‘riga o‘ting” degani yaxshiroq.</div>
  <div id="8"><sup><a href="https://www.kitobook.com/compare/book/20/25/8/" title="сравнение переводов, параллельные ссылки">8</a></sup> Shoshilib arz qilma, oxirida qo‘shnilarning oldida uyalib qolsang nima bo‘ladi?</div>
  <div id="9"><sup><a href="https://www.kitobook.com/compare/book/20/25/9/" title="сравнение переводов, параллельные ссылки">9</a></sup> Qo‘shningning o‘zi bilan gaplash, sirni boshqalarga ochma.</div>
  <div id="10"><sup><a href="https://www.kitobook.com/compare/book/20/25/10/" title="сравнение переводов, параллельные ссылки">10</a></sup> Bo‘lmasa, eshitganlar seni uyatga qo‘yadi, noming bir umrga yomon bo‘ladi.</div>
  <div id="11"><sup><a href="https://www.kitobook.com/compare/book/20/25/11/" title="сравнение переводов, параллельные ссылки">11</a></sup> O‘z o‘rnida aytilgan so‘z tilla uzukka qo‘yilgan yoqut ko‘zdaydir.</div>
  <div id="12"><sup><a href="https://www.kitobook.com/compare/book/20/25/12/" title="сравнение переводов, параллельные ссылки">12</a></sup> Dononing tanbehi tinglagan quloqqa tilla sirg‘a va oltin bezakdaydir.</div>
  <div id="13"><sup><a href="https://www.kitobook.com/compare/book/20/25/13/" title="сравнение переводов, параллельные ссылки">13</a></sup> Sadoqatli xabarchi uni yuborganlarga o‘rim paytidagi qordaydir, xo‘jayinining qalbini sevintiradi.</div>
  <div id="14"><sup><a href="https://www.kitobook.com/compare/book/20/25/14/" title="сравнение переводов, параллельные ссылки">14</a></sup> Qilmagan sovg‘asi bilan maqtanadigan odam yomg‘irsiz bulut va shamol kabidir.</div>
  <div id="15"><sup><a href="https://www.kitobook.com/compare/book/20/25/15/" title="сравнение переводов, параллельные ссылки">15</a></sup> Sabr–toqat bilan gapirilsa amaldor ham ko‘nadi, muloyim so‘z esa toshni ham sindiradi.</div>
  <div id="16"><sup><a href="https://www.kitobook.com/compare/book/20/25/16/" title="сравнение переводов, параллельные ссылки">16</a></sup> Asal topsang, yetarlicha yegin, ortiqchasi qayt qildiradi.</div>
  <div id="17"><sup><a href="https://www.kitobook.com/compare/book/20/25/17/" title="сравнение переводов, параллельные ссылки">17</a></sup> Qo‘shningnikiga hadeb kiraverma, bo‘lmasa sendan bezib, yomon ko‘rib qoladi.</div>
  <div id="18"><sup><a href="https://www.kitobook.com/compare/book/20/25/18/" title="сравнение переводов, параллельные ссылки">18</a></sup> O‘zgaga qarshi soxta guvohlik bergan odam bolta, qilich, o‘tkir o‘qqa o‘xshaydi.</div>
  <div id="19"><sup><a href="https://www.kitobook.com/compare/book/20/25/19/" title="сравнение переводов, параллельные ссылки">19</a></sup> Tashvishli kunda vafosizga suyanish, singan tish va cho‘loq oyoqqa ishonish kabidir.</div>
  <div id="20"><sup><a href="https://www.kitobook.com/compare/book/20/25/20/" title="сравнение переводов, параллельные ссылки">20</a></sup> G‘amgin odam oldida qo‘shiq aytish ayozda ust–boshini yechib tashlaganday, jarohatga sirka surtish kabidir.</div>
  <div id="21"><sup><a href="https://www.kitobook.com/compare/book/20/25/21/" title="сравнение переводов, параллельные ссылки">21</a></sup> Dushmaning och bo‘lsa, ovqat ber, chanqagan bo‘lsa, suv ichir.</div>
  <div id="22"><sup><a href="https://www.kitobook.com/compare/book/20/25/22/" title="сравнение переводов, параллельные ссылки">22</a></sup> Shunda uning boshiga yonayotgan cho‘g‘ yiqqanday bo‘lasan, Egamiz esa seni taqdirlaydi.</div>
  <div id="23"><sup><a href="https://www.kitobook.com/compare/book/20/25/23/" title="сравнение переводов, параллельные ссылки">23</a></sup> Shimoldan esadigan shamol jala, g‘iybat esa g‘azab keltiradi.</div>
  <div id="24"><sup><a href="https://www.kitobook.com/compare/book/20/25/24/" title="сравнение переводов, параллельные ссылки">24</a></sup> Keng uyda urishqoq xotin bilan yashashdan ko‘ra, chordoqda yashagan yaxshiroq.</div>
  <div id="25"><sup><a href="https://www.kitobook.com/compare/book/20/25/25/" title="сравнение переводов, параллельные ссылки">25</a></sup> Uzoq yurtdan kelgan xushxabar charchagan odamga sovuq suv kabidir.</div>
  <div id="26"><sup><a href="https://www.kitobook.com/compare/book/20/25/26/" title="сравнение переводов, параллельные ссылки">26</a></sup> Fosiqqa bosh eggan solih loyqalangan buloq va buzilgan quduqdaydir.</div>
  <div id="27"><sup><a href="https://www.kitobook.com/compare/book/20/25/27/" title="сравнение переводов, параллельные ссылки">27</a></sup> Ko‘p asal yeyish yaxshi emas, izzattalab bo‘lish ham hurmat keltirmaydi.</div>
  <div id="28"><sup><a href="https://www.kitobook.com/compare/book/20/25/28/" title="сравнение переводов, параллельные ссылки">28</a></sup> O‘zini tuta olmaydigan odam devorsiz vayrona shahar kabidir.</div>
</div>