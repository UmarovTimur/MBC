<div itemprop="articleBody" class="text">
  <div id="1"><sup><a href="https://www.kitobook.com/compare/book/20/15/1/" title="сравнение переводов, параллельные ссылки">1</a></sup> Yumshoq javob g‘azabni qaytaradi, qattiq so‘z esa jahl chiqaradi.</div>
  <div id="2"><sup><a href="https://www.kitobook.com/compare/book/20/15/2/" title="сравнение переводов, параллельные ссылки">2</a></sup> Donolar tilidan ilm–hikmat yog‘ilsa, nodonlardan ahmoqlik chiqadi.</div>
  <div id="3"><sup><a href="https://www.kitobook.com/compare/book/20/15/3/" title="сравнение переводов, параллельные ссылки">3</a></sup> Egamizning ko‘zlari hamma joyda, U yaxshiyu yomonni ko‘rib turadi.</div>
  <div id="4"><sup><a href="https://www.kitobook.com/compare/book/20/15/4/" title="сравнение переводов, параллельные ссылки">4</a></sup> Shirin so‘z — hayot daraxti, buzuq til — jonning halokati.</div>
  <div id="5"><sup><a href="https://www.kitobook.com/compare/book/20/15/5/" title="сравнение переводов, параллельные ссылки">5</a></sup> Ahmoq otasining nasihatini rad etadi, tanbehga quloq solgan esa idroklidir.</div>
  <div id="6"><sup><a href="https://www.kitobook.com/compare/book/20/15/6/" title="сравнение переводов, параллельные ссылки">6</a></sup> Solihning uyida boylik ko‘p, fosiqning hosili esa tashvish keltiradi.</div>
  <div id="7"><sup><a href="https://www.kitobook.com/compare/book/20/15/7/" title="сравнение переводов, параллельные ссылки">7</a></sup> Dononing tili bilim tarqatadi, ahmoqning qalbi esa unday emas.</div>
  <div id="8"><sup><a href="https://www.kitobook.com/compare/book/20/15/8/" title="сравнение переводов, параллельные ссылки">8</a></sup> Fosiqning qurbonligi Egamizga jirkanchdir, to‘g‘rining ibodati esa Uning quvonchi.</div>
  <div id="9"><sup><a href="https://www.kitobook.com/compare/book/20/15/9/" title="сравнение переводов, параллельные ссылки">9</a></sup> Fosiqning ishlari Egamizga jirkanchdir, solihlikka intilganni esa U sevadi.</div>
  <div id="10"><sup><a href="https://www.kitobook.com/compare/book/20/15/10/" title="сравнение переводов, параллельные ссылки">10</a></sup> To‘g‘ri yo‘lni tashlab ketgan qattiq jazo oladi, tanbehdan nafratlangan esa o‘ladi.</div>
  <div id="11"><sup><a href="https://www.kitobook.com/compare/book/20/15/11/" title="сравнение переводов, параллельные ссылки">11</a></sup> Hatto O‘lim va Halokat ham Egamiz nigohi ostida ekan, odamzodning qalbi Unga hech narsa emas.</div>
  <div id="12"><sup><a href="https://www.kitobook.com/compare/book/20/15/12/" title="сравнение переводов, параллельные ссылки">12</a></sup> Masxara qiluvchi tanbeh berganlarni yoqtirmaydi, u donolar oldiga ham bormaydi.</div>
  <div id="13"><sup><a href="https://www.kitobook.com/compare/book/20/15/13/" title="сравнение переводов, параллельные ссылки">13</a></sup> Yurak shod bo‘lsa, chehra ochiq, g‘amgin bo‘lsa, ruh tushkundir.</div>
  <div id="14"><sup><a href="https://www.kitobook.com/compare/book/20/15/14/" title="сравнение переводов, параллельные ссылки">14</a></sup> Zakovatli yurak ilm qidiradi, aqlsizning og‘zi ahmoqlik izlaydi.</div>
  <div id="15"><sup><a href="https://www.kitobook.com/compare/book/20/15/15/" title="сравнение переводов, параллельные ссылки">15</a></sup> Qiynalganlarga har kun tashvish, lekin yuragida shodlik bo‘lsa, doimo bayram.</div>
  <div id="16"><sup><a href="https://www.kitobook.com/compare/book/20/15/16/" title="сравнение переводов, параллельные ссылки">16</a></sup> Ko‘p boylikka ega bo‘lib vahima bilan yashagandan ko‘ra, Egamizdan qo‘rqib ozgina boylik bilan yashash yaxshiroq.</div>
  <div id="17"><sup><a href="https://www.kitobook.com/compare/book/20/15/17/" title="сравнение переводов, параллельные ссылки">17</a></sup> Go‘sht yeb nafrat bilan yashashdan, sabzavot yeb sevgi bilan yashagan afzalroq.</div>
  <div id="18"><sup><a href="https://www.kitobook.com/compare/book/20/15/18/" title="сравнение переводов, параллельные ссылки">18</a></sup> Badjahl janjal chiqaradi, jahlni tiyadigan esa tinchlantiradi.</div>
  <div id="19"><sup><a href="https://www.kitobook.com/compare/book/20/15/19/" title="сравнение переводов, параллельные ссылки">19</a></sup> Dangasaning yo‘li tikanli chetan devor kabi, to‘g‘rining so‘qmog‘i esa katta ravon yo‘ldir.</div>
  <div id="20"><sup><a href="https://www.kitobook.com/compare/book/20/15/20/" title="сравнение переводов, параллельные ссылки">20</a></sup> Aqlli farzand otasini quvontiradi, aqlsiz esa onasini xor qiladi.</div>
  <div id="21"><sup><a href="https://www.kitobook.com/compare/book/20/15/21/" title="сравнение переводов, параллельные ссылки">21</a></sup> Ahmoqlik vijdonsizga quvonchdir, aqlli esa to‘g‘ri yuradi.</div>
  <div id="22"><sup><a href="https://www.kitobook.com/compare/book/20/15/22/" title="сравнение переводов, параллельные ссылки">22</a></sup> Maslahat bo‘lmagan joyda ish yurishmaydi, maslahatchi ko‘p bo‘lsa, muvaffaqiyatli bo‘ladi.</div>
  <div id="23"><sup><a href="https://www.kitobook.com/compare/book/20/15/23/" title="сравнение переводов, параллельные ссылки">23</a></sup> Odam yaxshi javobi tufayli quvonadi, o‘z vaqtida aytilgan so‘z qanchalik yaxshi.</div>
  <div id="24"><sup><a href="https://www.kitobook.com/compare/book/20/15/24/" title="сравнение переводов, параллельные ссылки">24</a></sup> Donoga tepadagi hayot so‘qmog‘i pastdagi o‘liklar diyoridan uzoqlashish uchundir.</div>
  <div id="25"><sup><a href="https://www.kitobook.com/compare/book/20/15/25/" title="сравнение переводов, параллельные ссылки">25</a></sup> Egamiz takabburning uyini xonavayron qiladi, bevaning mol–mulkini saqlaydi.</div>
  <div id="26"><sup><a href="https://www.kitobook.com/compare/book/20/15/26/" title="сравнение переводов, параллельные ссылки">26</a></sup> Fosiqning niyatlari Egamizga jirkanch, yoqimli so‘zlar esa pokdir.</div>
  <div id="27"><sup><a href="https://www.kitobook.com/compare/book/20/15/27/" title="сравнение переводов, параллельные ссылки">27</a></sup> Ochko‘z o‘z uyiga tashvish keltiradi, poradan nafratlanadigan esa yashaydi.</div>
  <div id="28"><sup><a href="https://www.kitobook.com/compare/book/20/15/28/" title="сравнение переводов, параллельные ссылки">28</a></sup> Solih o‘ylab javob beradi, fosiqning og‘zidan esa yomonlik chiqaveradi.</div>
  <div id="29"><sup><a href="https://www.kitobook.com/compare/book/20/15/29/" title="сравнение переводов, параллельные ссылки">29</a></sup> Egamiz fosiqlardan uzoqda, lekin solihlarning ibodatini eshitadi.</div>
  <div id="30"><sup><a href="https://www.kitobook.com/compare/book/20/15/30/" title="сравнение переводов, параллельные ссылки">30</a></sup> Ko‘zdagi nur ko‘ngilni xushnud etadi, xushxabar esa tan–jonga oziq beradi.</div>
  <div id="31"><sup><a href="https://www.kitobook.com/compare/book/20/15/31/" title="сравнение переводов, параллельные ссылки">31</a></sup> Hayotbaxsh nasihatga quloq solgan donolarning orasida bo‘ladi.</div>
  <div id="32"><sup><a href="https://www.kitobook.com/compare/book/20/15/32/" title="сравнение переводов, параллельные ссылки">32</a></sup> Nasihatni rad qilgan o‘z jonini xor qiladi, tanbehga quloq solgan esa idrokli bo‘ladi.</div>
  <div id="33"><sup><a href="https://www.kitobook.com/compare/book/20/15/33/" title="сравнение переводов, параллельные ссылки">33</a></sup> Egamizdan qo‘rqish donolikni o‘rgatadi, kamtarlik izzatu ikromdan oldinda.</div>
</div>