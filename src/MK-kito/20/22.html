<div itemprop="articleBody" class="text">
  <div id="1"><sup><a href="https://www.kitobook.com/compare/book/20/22/1/" title="сравнение переводов, параллельные ссылки">1</a></sup> Yaxshi nom — eng katta boylikdan ortiq, marhamatga sazovor bo‘lish esa kumushu oltindan ham yaxshi.</div>
  <div id="2"><sup><a href="https://www.kitobook.com/compare/book/20/22/2/" title="сравнение переводов, параллельные ссылки">2</a></sup> Boy bilan kambag‘alning bir o‘xshashligi bor, ikkovini ham Egamiz yaratgan.</div>
  <div id="3"><sup><a href="https://www.kitobook.com/compare/book/20/22/3/" title="сравнение переводов, параллельные ссылки">3</a></sup> Es–hushli xavf–xatarni ko‘rib yashirinadi, sodda esa to‘xtamasdan boraveradi, shuning uchun qiynaladi.</div>
  <div id="4"><sup><a href="https://www.kitobook.com/compare/book/20/22/4/" title="сравнение переводов, параллельные ссылки">4</a></sup> Kamtarlik va Egamizdan qo‘rqish boylik, hurmat va hayot keltiradi.</div>
  <div id="5"><sup><a href="https://www.kitobook.com/compare/book/20/22/5/" title="сравнение переводов, параллельные ссылки">5</a></sup> Egrining yo‘lida tikanzor va tuzoqlar bor, o‘z jonini asragan undan uzoqlashadi.</div>
  <div id="6"><sup><a href="https://www.kitobook.com/compare/book/20/22/6/" title="сравнение переводов, параллельные ссылки">6</a></sup> Bolani to‘g‘ri yo‘lga solib tarbiyala, shunda qariganda ham yo‘lidan adashmaydi.</div>
  <div id="7"><sup><a href="https://www.kitobook.com/compare/book/20/22/7/" title="сравнение переводов, параллельные ссылки">7</a></sup> Boylar kambag‘allar ustidan hukmronlik qiladi, qarzdor esa qarz berganning qulidir.</div>
  <div id="8"><sup><a href="https://www.kitobook.com/compare/book/20/22/8/" title="сравнение переводов, параллельные ссылки">8</a></sup> Fosiqlikni ekkan tashvish yig‘adi, jahl qamchisi esa sinadi.</div>
  <div id="9"><sup><a href="https://www.kitobook.com/compare/book/20/22/9/" title="сравнение переводов, параллельные ссылки">9</a></sup> Saxiy baraka topadi, chunki o‘z nonini kambag‘allar bilan baham ko‘radi.</div>
  <div id="10"><sup><a href="https://www.kitobook.com/compare/book/20/22/10/" title="сравнение переводов, параллельные ссылки">10</a></sup> Mazax qiluvchini oradan quv! Shunda g‘avg‘o ketadi, janjalu haqorat ham barham topadi.</div>
  <div id="11"><sup><a href="https://www.kitobook.com/compare/book/20/22/11/" title="сравнение переводов, параллельные ссылки">11</a></sup> Pokdillikni sevib, xushmuomala bo‘lganga shoh do‘st bo‘ladi.</div>
  <div id="12"><sup><a href="https://www.kitobook.com/compare/book/20/22/12/" title="сравнение переводов, параллельные ссылки">12</a></sup> Egamiz ilm–ma’rifatli insonni asraydi, U xoinning so‘zlarini puchga chiqaradi.</div>
  <div id="13"><sup><a href="https://www.kitobook.com/compare/book/20/22/13/" title="сравнение переводов, параллельные ссылки">13</a></sup> Dangasa: “Tashqarida sher bor, ko‘chada meni o‘ldiradi”, — deydi.</div>
  <div id="14"><sup><a href="https://www.kitobook.com/compare/book/20/22/14/" title="сравнение переводов, параллельные ссылки">14</a></sup> Buzuq ayolning og‘zi tubsiz chohdir, Egamizning g‘azabiga uchraganlar unga tushadi.</div>
  <div id="15"><sup><a href="https://www.kitobook.com/compare/book/20/22/15/" title="сравнение переводов, параллельные ссылки">15</a></sup> Aqlsizlik bolaning diliga o‘rnashgan, tanbeh qamchisi uni ajratib yuboradi.</div>
  <div id="16"><sup><a href="https://www.kitobook.com/compare/book/20/22/16/" title="сравнение переводов, параллельные ссылки">16</a></sup> Boy bo‘laman deb qashshoqni ezgan ham, boyga sovg‘a qilgan ham kambag‘allashadi.</div>
  <div id="17"><sup><a href="https://www.kitobook.com/compare/book/20/22/17/" title="сравнение переводов, параллельные ссылки">17</a></sup> Donolarning so‘zlariga quloq tut, qalbingni bilimimga och.</div>
  <div id="18"><sup><a href="https://www.kitobook.com/compare/book/20/22/18/" title="сравнение переводов, параллельные ссылки">18</a></sup> Chunki bu so‘zlarni qalbingda saqlasang, diling yashnaydi, ular doim tilingda tayyor bo‘lsin.</div>
  <div id="19"><sup><a href="https://www.kitobook.com/compare/book/20/22/19/" title="сравнение переводов, параллельные ссылки">19</a></sup> Egamizga umid bog‘lagin deb bugun shularni o‘rgatyapman.</div>
  <div id="20"><sup><a href="https://www.kitobook.com/compare/book/20/22/20/" title="сравнение переводов, параллельные ссылки">20</a></sup> Senga bilim va maslahat bilan o‘ttizta nasihat yozib bermaganmidim?!</div>
  <div id="21"><sup><a href="https://www.kitobook.com/compare/book/20/22/21/" title="сравнение переводов, параллельные ссылки">21</a></sup> Bu haqiqat so‘zlarini o‘rganib, seni yuborganlarga aytib berishing uchun edi.</div>
  <div id="22"><sup><a href="https://www.kitobook.com/compare/book/20/22/22/" title="сравнение переводов, параллельные ссылки">22</a></sup> Kambag‘aldan kambag‘alligi uchun o‘g‘irlama, baxtsizni darvoza oldida hukm qilganda qiynama.</div>
  <div id="23"><sup><a href="https://www.kitobook.com/compare/book/20/22/23/" title="сравнение переводов, параллельные ссылки">23</a></sup> Chunki Egamiz himoya qilib, ulardan olganning jonini oladi.</div>
  <div id="24"><sup><a href="https://www.kitobook.com/compare/book/20/22/24/" title="сравнение переводов, параллельные ссылки">24</a></sup> Urishqoq bilan do‘stlashma, badjahl bilan yurma.</div>
  <div id="25"><sup><a href="https://www.kitobook.com/compare/book/20/22/25/" title="сравнение переводов, параллельные ссылки">25</a></sup> Bo‘lmasa sen ham ularning yo‘liga tushib qolasan, joningni tuzoqqa ilintirasan.</div>
  <div id="26"><sup><a href="https://www.kitobook.com/compare/book/20/22/26/" title="сравнение переводов, параллельные ссылки">26</a></sup> Begona bilan qo‘l tashlashma, o‘zganing qarziga kafillik beradiganlarning birisi bo‘lma.</div>
  <div id="27"><sup><a href="https://www.kitobook.com/compare/book/20/22/27/" title="сравнение переводов, параллельные ссылки">27</a></sup> To‘lash uchun hech narsang bo‘lmasa, nega tagingdagi to‘shagingni olib ketishi kerak?!</div>
  <div id="28"><sup><a href="https://www.kitobook.com/compare/book/20/22/28/" title="сравнение переводов, параллельные ссылки">28</a></sup> Ota–bobolaring qo‘ygan qadimiy chegaralarni buzma.</div>
  <div id="29"><sup><a href="https://www.kitobook.com/compare/book/20/22/29/" title="сравнение переводов, параллельные ссылки">29</a></sup> O‘z ishiga mohir ustani ko‘rganmisan? U oddiy odamlarga emas, shohga xizmat qiladi.</div>
</div>