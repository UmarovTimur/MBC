<div itemprop="articleBody" class="text">
  <div id="1"><sup><a href="https://www.kitobook.com/compare/book/20/28/1/" title="сравнение переводов, параллельные ссылки">1</a></sup> Fosiqni hech kim quvmasa ham qochaveradi, solih esa sherday botir.</div>
  <div id="2"><sup><a href="https://www.kitobook.com/compare/book/20/28/2/" title="сравнение переводов, параллельные ссылки">2</a></sup> Yurtda isyon bo‘lganda boshliq ko‘payadi, aql–idrokli tufayli esa tinchlik bo‘ladi.</div>
  <div id="3"><sup><a href="https://www.kitobook.com/compare/book/20/28/3/" title="сравнение переводов, параллельные ссылки">3</a></sup> Ojizlarni ezadigan kambag‘al ovqat qoldirmaydigan seldaydir.</div>
  <div id="4"><sup><a href="https://www.kitobook.com/compare/book/20/28/4/" title="сравнение переводов, параллельные ссылки">4</a></sup> Qonunni tan olmaydiganlar fosiqlarni maqtaydi, qonunga amal qiladiganlar esa ular bilan kurashadi.</div>
  <div id="5"><sup><a href="https://www.kitobook.com/compare/book/20/28/5/" title="сравнение переводов, параллельные ссылки">5</a></sup> Fosiq adolatni tushunmaydi, Egamizga intilgan esa hamma narsani tushunadi.</div>
  <div id="6"><sup><a href="https://www.kitobook.com/compare/book/20/28/6/" title="сравнение переводов, параллельные ссылки">6</a></sup> Kambag‘al bo‘lib to‘g‘ri yurish, boy bo‘lib egri yurgandan yaxshiroq.</div>
  <div id="7"><sup><a href="https://www.kitobook.com/compare/book/20/28/7/" title="сравнение переводов, параллельные ссылки">7</a></sup> Dono farzand qonunga rioya qiladi, yaramasga ulfat bo‘lgan esa otasini sharmanda qiladi.</div>
  <div id="8"><sup><a href="https://www.kitobook.com/compare/book/20/28/8/" title="сравнение переводов, параллельные ссылки">8</a></sup> Sudxo‘r va ochko‘z qashshoqlarga achinadiganga boylik yiqqan bo‘ladi.</div>
  <div id="9"><sup><a href="https://www.kitobook.com/compare/book/20/28/9/" title="сравнение переводов, параллельные ссылки">9</a></sup> Qonundan yuz o‘girganning ibodati ham jirkanchlidir.</div>
  <div id="10"><sup><a href="https://www.kitobook.com/compare/book/20/28/10/" title="сравнение переводов, параллельные ссылки">10</a></sup> To‘g‘ri odamni yomon yo‘lga boshlagan odam qazigan chuquriga o‘zi tushadi, pokdil esa yaxshilik topadi.</div>
  <div id="11"><sup><a href="https://www.kitobook.com/compare/book/20/28/11/" title="сравнение переводов, параллельные ссылки">11</a></sup> Boy o‘zining nazarida dono, aqlli kambag‘al esa o‘zini tekshiradi.</div>
  <div id="12"><sup><a href="https://www.kitobook.com/compare/book/20/28/12/" title="сравнение переводов, параллельные ссылки">12</a></sup> Solih martabaga erishganda katta bayram, fosiq lavozimga kelsa odamlar yashirinadi.</div>
  <div id="13"><sup><a href="https://www.kitobook.com/compare/book/20/28/13/" title="сравнение переводов, параллельные ссылки">13</a></sup> O‘z gunohlarini yashirgan yutuqqa erishmaydi, ularni tan olib, voz kechgan marhamat topadi.</div>
  <div id="14"><sup><a href="https://www.kitobook.com/compare/book/20/28/14/" title="сравнение переводов, параллельные ссылки">14</a></sup> Doim Xudodan qo‘rqqan baxtlidir! Bag‘ri tosh odam esa baloga uchraydi.</div>
  <div id="15"><sup><a href="https://www.kitobook.com/compare/book/20/28/15/" title="сравнение переводов, параллельные ссылки">15</a></sup> Ojiz xalq ustidagi yovuz hukmdor irillayotgan sher va hujum qilayotgan ayiqdaydir.</div>
  <div id="16"><sup><a href="https://www.kitobook.com/compare/book/20/28/16/" title="сравнение переводов, параллельные ссылки">16</a></sup> Aqlsiz hukmdor juda zolim, adolatsiz foydadan nafratlanadigan uzoq yashaydi.</div>
  <div id="17"><sup><a href="https://www.kitobook.com/compare/book/20/28/17/" title="сравнение переводов, параллельные ссылки">17</a></sup> Agar birov odam o‘ldirgan bo‘lsa, o‘lguncha qochib yursin, unga hech kim yordam bermasin.</div>
  <div id="18"><sup><a href="https://www.kitobook.com/compare/book/20/28/18/" title="сравнение переводов, параллельные ссылки">18</a></sup> To‘g‘ri yuradigan najot topadi, egri yo‘ldan yuradigan esa yiqiladi.</div>
  <div id="19"><sup><a href="https://www.kitobook.com/compare/book/20/28/19/" title="сравнение переводов, параллельные ссылки">19</a></sup> O‘z yeriga ishlov berganning noni mo‘l bo‘ladi, orzu–xayollarga berilgan esa qashshoqlikka uchraydi.</div>
  <div id="20"><sup><a href="https://www.kitobook.com/compare/book/20/28/20/" title="сравнение переводов, параллельные ссылки">20</a></sup> Sodiq barakali bo‘ladi, boyishga shoshilgan jazosiz qolmaydi.</div>
  <div id="21"><sup><a href="https://www.kitobook.com/compare/book/20/28/21/" title="сравнение переводов, параллельные ссылки">21</a></sup> Tarafkashlik yaxshi emas, bir to‘g‘ram non deb odam vafosizlik qiladi.</div>
  <div id="22"><sup><a href="https://www.kitobook.com/compare/book/20/28/22/" title="сравнение переводов, параллельные ссылки">22</a></sup> Xasis odam boylik orqasidan quvib, boshiga qashshoqlik kelishini bilmaydi.</div>
  <div id="23"><sup><a href="https://www.kitobook.com/compare/book/20/28/23/" title="сравнение переводов, параллельные ссылки">23</a></sup> Tanqid qiladigan odam xushomadgo‘yga qaraganda ko‘proq marhamat topadi.</div>
  <div id="24"><sup><a href="https://www.kitobook.com/compare/book/20/28/24/" title="сравнение переводов, параллельные ссылки">24</a></sup> Ota–onasining mulkini o‘g‘irlab, “Bu gunoh emas” degan odam buzg‘unchiga sherikdir.</div>
  <div id="25"><sup><a href="https://www.kitobook.com/compare/book/20/28/25/" title="сравнение переводов, параллельные ссылки">25</a></sup> Ochko‘z janjal chiqaradi, Egamizga ishongan esa to‘q yashaydi.</div>
  <div id="26"><sup><a href="https://www.kitobook.com/compare/book/20/28/26/" title="сравнение переводов, параллельные ссылки">26</a></sup> O‘zigagina ishongan ahmoqdir, aql bilan yuradigan esa najot topadi.</div>
  <div id="27"><sup><a href="https://www.kitobook.com/compare/book/20/28/27/" title="сравнение переводов, параллельные ссылки">27</a></sup> Kambag‘alga bergan odam kam bo‘lmaydi, ko‘rib ko‘rmaslikka olgan esa ko‘p la’natga uchraydi.</div>
  <div id="28"><sup><a href="https://www.kitobook.com/compare/book/20/28/28/" title="сравнение переводов, параллельные ссылки">28</a></sup> Fosiqlar martabaga erishsa odamlar yashirinadi, halokatga yo‘liqqanda esa solihlar ko‘payadi.</div>
</div>