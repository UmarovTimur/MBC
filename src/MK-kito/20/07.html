<div itemprop="articleBody" class="text">
  <div id="1"><sup><a href="https://www.kitobook.com/compare/book/20/07/1/" title="сравнение переводов, параллельные ссылки">1</a></sup> O‘g‘lim, so‘zlarimni asra, amrlarimni dilingda saqla.</div>
  <div id="2"><sup><a href="https://www.kitobook.com/compare/book/20/07/2/" title="сравнение переводов, параллельные ссылки">2</a></sup> Amrlarimni saqlab yasha, ta’limotimni ko‘z qorachig‘ingdek asra.</div>
  <div id="3"><sup><a href="https://www.kitobook.com/compare/book/20/07/3/" title="сравнение переводов, параллельные ссылки">3</a></sup> Ularni barmog‘ingga bog‘la, yuraging qa’riga yozib qo‘y.</div>
  <div id="4"><sup><a href="https://www.kitobook.com/compare/book/20/07/4/" title="сравнение переводов, параллельные ссылки">4</a></sup> Donolikni singlim, aql–idrokni esa qardoshim deb atagin.</div>
  <div id="5"><sup><a href="https://www.kitobook.com/compare/book/20/07/5/" title="сравнение переводов, параллельные ссылки">5</a></sup> Ular seni zinokordan, tilyog‘lama buzuq ayoldan asraydi.</div>
  <div id="6"><sup><a href="https://www.kitobook.com/compare/book/20/07/6/" title="сравнение переводов, параллельные ссылки">6</a></sup> Uyimning deraza panjarasi ortidan qaradim,</div>
  <div id="7"><sup><a href="https://www.kitobook.com/compare/book/20/07/7/" title="сравнение переводов, параллельные ссылки">7</a></sup> sodda yoshlarning orasida, bir aqlsiz yigitni ko‘rib qoldim.</div>
  <div id="8"><sup><a href="https://www.kitobook.com/compare/book/20/07/8/" title="сравнение переводов, параллельные ссылки">8</a></sup> Yigit ko‘chadan o‘tib, zinokor ayolning uyi tomon ketayotgan edi.</div>
  <div id="9"><sup><a href="https://www.kitobook.com/compare/book/20/07/9/" title="сравнение переводов, параллельные ссылки">9</a></sup> Oqshom. Kech. Tun qorong‘i edi.</div>
  <div id="10"><sup><a href="https://www.kitobook.com/compare/book/20/07/10/" title="сравнение переводов, параллельные ссылки">10</a></sup> Shunda fohishaga o‘xshab kiyingan, makkor niyatli ayol uni kutib olgani chiqdi.</div>
  <div id="11"><sup><a href="https://www.kitobook.com/compare/book/20/07/11/" title="сравнение переводов, параллельные ссылки">11</a></sup> U shallaqi, o‘jar, hech qachon uyida turmaydi.</div>
  <div id="12"><sup><a href="https://www.kitobook.com/compare/book/20/07/12/" title="сравнение переводов, параллельные ссылки">12</a></sup> Bir qarasang ko‘chada, bir qarasang maydonda, yana bir qarasang har xil burchakda turgan bo‘ladi.</div>
  <div id="13"><sup><a href="https://www.kitobook.com/compare/book/20/07/13/" title="сравнение переводов, параллельные ссылки">13</a></sup> U yigitni quchoqlab, o‘pib, benomuslarcha shunday dedi:</div>
  <div id="14"><sup><a href="https://www.kitobook.com/compare/book/20/07/14/" title="сравнение переводов, параллельные ссылки">14</a></sup> “Bugun qurbonlik keltirdim, va’dalarimni bajardim.</div>
  <div id="15"><sup><a href="https://www.kitobook.com/compare/book/20/07/15/" title="сравнение переводов, параллельные ссылки">15</a></sup> Shuning uchun seni kutib olishga chiqdim, seni qidirib topdim.</div>
  <div id="16"><sup><a href="https://www.kitobook.com/compare/book/20/07/16/" title="сравнение переводов, параллельные ссылки">16</a></sup> O‘rnimni Misrdan keltirilgan rangli mato bilan bezadim.</div>
  <div id="17"><sup><a href="https://www.kitobook.com/compare/book/20/07/17/" title="сравнение переводов, параллельные ссылки">17</a></sup> Mirra, dolchin, xushbo‘y atirlar sepdim.</div>
  <div id="18"><sup><a href="https://www.kitobook.com/compare/book/20/07/18/" title="сравнение переводов, параллельные ссылки">18</a></sup> Qani, yur, tongga qadar kuyov–kelinday rohat qilaylik, huzur–halovat qilaylik.</div>
  <div id="19"><sup><a href="https://www.kitobook.com/compare/book/20/07/19/" title="сравнение переводов, параллельные ссылки">19</a></sup> Erim hozir uyda emas, uzoq safarga ketgan.</div>
  <div id="20"><sup><a href="https://www.kitobook.com/compare/book/20/07/20/" title="сравнение переводов, параллельные ссылки">20</a></sup> Bir hamyon kumush tanga olib ketgan, oy to‘lmaguncha qaytib kelmaydi.”</div>
  <div id="21"><sup><a href="https://www.kitobook.com/compare/book/20/07/21/" title="сравнение переводов, параллельные ссылки">21</a></sup> Ko‘p shirin so‘zlar va muloyim gaplar bilan u yigitni yo‘ldan urdi.</div>
  <div id="22"><sup><a href="https://www.kitobook.com/compare/book/20/07/22/" title="сравнение переводов, параллельные ссылки">22</a></sup> Yigit o‘sha zahotiyoq, qushxonaga ketayotgan ho‘kizday, tuzoqqa oyoq qo‘yayotgan kiyikday uning orqasidan ergashdi.</div>
  <div id="23"><sup><a href="https://www.kitobook.com/compare/book/20/07/23/" title="сравнение переводов, параллельные ссылки">23</a></sup> U tuzoqqa kirayotgan qushday, nayza jigariga tegmaguncha hayotini yo‘qotishini bilmaydi.</div>
  <div id="24"><sup><a href="https://www.kitobook.com/compare/book/20/07/24/" title="сравнение переводов, параллельные ссылки">24</a></sup> O‘g‘illarim, menga quloq solib, so‘zlarimga e’tibor beringlar.</div>
  <div id="25"><sup><a href="https://www.kitobook.com/compare/book/20/07/25/" title="сравнение переводов, параллельные ссылки">25</a></sup> Yuragingiz o‘sha ayolning yo‘liga burilmasin, uning so‘qmoqlarida adashmang.</div>
  <div id="26"><sup><a href="https://www.kitobook.com/compare/book/20/07/26/" title="сравнение переводов, параллельные ссылки">26</a></sup> U ko‘plarni halok qildi, qurbonlari ham ko‘p.</div>
  <div id="27"><sup><a href="https://www.kitobook.com/compare/book/20/07/27/" title="сравнение переводов, параллельные ссылки">27</a></sup> Uning uyi o‘liklar diyoriga yetaklovchi yo‘ldir, o‘limga olib boradi.</div>
</div>