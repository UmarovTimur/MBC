<div itemprop="articleBody" class="text">
  <div id="1"><sup><a href="https://www.kitobook.com/compare/book/20/05/1/" title="сравнение переводов, параллельные ссылки">1</a></sup> O‘g‘lim, donoligimga e’tibor ber, aql–idrokimga quloq sol,</div>
  <div id="2"><sup><a href="https://www.kitobook.com/compare/book/20/05/2/" title="сравнение переводов, параллельные ссылки">2</a></sup> toki fahm–farosating yo‘qolmasin, biliming saqlansin.</div>
  <div id="3"><sup><a href="https://www.kitobook.com/compare/book/20/05/3/" title="сравнение переводов, параллельные ссылки">3</a></sup> Buzuq ayolning tilidan bol tomadi, so‘zlari — malhamday yumshoq,</div>
  <div id="4"><sup><a href="https://www.kitobook.com/compare/book/20/05/4/" title="сравнение переводов, параллельные ссылки">4</a></sup> ammo oqibati zaharday achchiq, xanjarday o‘tkirdir.</div>
  <div id="5"><sup><a href="https://www.kitobook.com/compare/book/20/05/5/" title="сравнение переводов, параллельные ссылки">5</a></sup> Oyoqlari o‘lim tomon yuradi, qadamlari o‘liklar diyoriga yetaklaydi.</div>
  <div id="6"><sup><a href="https://www.kitobook.com/compare/book/20/05/6/" title="сравнение переводов, параллельные ссылки">6</a></sup> U hayotga olib boradigan yo‘lga e’tibor bermaydi, yo‘llari beqaror, o‘zi buni bilmaydi.</div>
  <div id="7"><sup><a href="https://www.kitobook.com/compare/book/20/05/7/" title="сравнение переводов, параллельные ссылки">7</a></sup> O‘g‘lim, menga quloq sol, so‘zlarimdan chiqma.</div>
  <div id="8"><sup><a href="https://www.kitobook.com/compare/book/20/05/8/" title="сравнение переводов, параллельные ссылки">8</a></sup> U ayoldan uzoqroq yur, uning eshigiga yaqinlashma.</div>
  <div id="9"><sup><a href="https://www.kitobook.com/compare/book/20/05/9/" title="сравнение переводов, параллельные ссылки">9</a></sup> Bo‘lmasa o‘z obro‘ingni begonalarga, hayotingni esa yovuzlarga berasan.</div>
  <div id="10"><sup><a href="https://www.kitobook.com/compare/book/20/05/10/" title="сравнение переводов, параллельные ссылки">10</a></sup> Boyligingdan begonalar bahramand bo‘ladi, mehnat bilan topgan mol–mulking o‘zgalarning uyida bo‘ladi.</div>
  <div id="11"><sup><a href="https://www.kitobook.com/compare/book/20/05/11/" title="сравнение переводов, параллельные ссылки">11</a></sup> Umring oxirida, vujudingu tanangdan asar qolmagach, faryod qilasan.</div>
  <div id="12"><sup><a href="https://www.kitobook.com/compare/book/20/05/12/" title="сравнение переводов, параллельные ссылки">12</a></sup> O‘shanda shunday deysan: “Men intizom va tanqiddan qanchalik nafratlanar edim–a,</div>
  <div id="13"><sup><a href="https://www.kitobook.com/compare/book/20/05/13/" title="сравнение переводов, параллельные ссылки">13</a></sup> Na ustozlarimga, na nasihat berganlarga quloq solibman.</div>
  <div id="14"><sup><a href="https://www.kitobook.com/compare/book/20/05/14/" title="сравнение переводов, параллельные ссылки">14</a></sup> Ana, oqibat jamoa ichida halokat qirg‘og‘iga kelib qoldim.”</div>
  <div id="15"><sup><a href="https://www.kitobook.com/compare/book/20/05/15/" title="сравнение переводов, параллельные ссылки">15</a></sup> O‘z sardobangdagi, o‘z qudug‘ingdagi suvni ichaver.</div>
  <div id="16"><sup><a href="https://www.kitobook.com/compare/book/20/05/16/" title="сравнение переводов, параллельные ссылки">16</a></sup> Buloqlaring tashqarida, irmoqlaring ko‘chada oqsinmi?</div>
  <div id="17"><sup><a href="https://www.kitobook.com/compare/book/20/05/17/" title="сравнение переводов, параллельные ссылки">17</a></sup> Uni begonalar bilan baham ko‘rma, faqat o‘zingniki bo‘lsin.</div>
  <div id="18"><sup><a href="https://www.kitobook.com/compare/book/20/05/18/" title="сравнение переводов, параллельные ссылки">18</a></sup> Bulog‘ing suvlari muborak bo‘lsin, ko‘z ochib ko‘rganing bilan quvongin.</div>
  <div id="19"><sup><a href="https://www.kitobook.com/compare/book/20/05/19/" title="сравнение переводов, параллельные ссылки">19</a></sup> Jozibali ohu va go‘zal kiyik! Uning og‘ushi seni qoniqtirsin, doim uning sevgisi bilan qanoatlangin.</div>
  <div id="20"><sup><a href="https://www.kitobook.com/compare/book/20/05/20/" title="сравнение переводов, параллельные ссылки">20</a></sup> Nega endi, o‘g‘lim, begona xotinni ko‘ngling qo‘msaydi? Nimaga begona ayolning og‘ushini quchasan?</div>
  <div id="21"><sup><a href="https://www.kitobook.com/compare/book/20/05/21/" title="сравнение переводов, параллельные ссылки">21</a></sup> Insonning xatti–harakatlari Egamizning ko‘zi oldida, odamning barcha ishlarini kuzatib turadi.</div>
  <div id="22"><sup><a href="https://www.kitobook.com/compare/book/20/05/22/" title="сравнение переводов, параллельные ссылки">22</a></sup> Fosiqning ishlari uning o‘zini ushlaydi, gunohlari esa zanjirga soladi.</div>
  <div id="23"><sup><a href="https://www.kitobook.com/compare/book/20/05/23/" title="сравнение переводов, параллельные ссылки">23</a></sup> U intizomsizligidan o‘ladi, ahmoqligi tufayli yo‘ldan ozadi.</div>
</div>