<div itemprop="articleBody" class="text">
  <div id="1"><sup><a href="https://www.kitobook.com/compare/book/20/04/1/" title="сравнение переводов, параллельные ссылки">1</a></sup> O‘g‘illarim, otangizning pand–nasihatlariga quloq solinglar, e’tibor berib farosatli bo‘linglar.</div>
  <div id="2"><sup><a href="https://www.kitobook.com/compare/book/20/04/2/" title="сравнение переводов, параллельные ссылки">2</a></sup> Sizlarga yaxshi saboq beraman, so‘zlarimdan yuz o‘girmanglar.</div>
  <div id="3"><sup><a href="https://www.kitobook.com/compare/book/20/04/3/" title="сравнение переводов, параллельные ссылки">3</a></sup> Men ota–onamning yolg‘iz, yosh o‘g‘li edim.</div>
  <div id="4"><sup><a href="https://www.kitobook.com/compare/book/20/04/4/" title="сравнение переводов, параллельные ссылки">4</a></sup> Bolaligimda otam menga shunday derdi: “So‘zlarimni yuragingga jo qilib, amrlarimni bajargin, shunda yashaysan.</div>
  <div id="5"><sup><a href="https://www.kitobook.com/compare/book/20/04/5/" title="сравнение переводов, параллельные ссылки">5</a></sup> Dono bo‘l, idrokli bo‘l, ularni unutma, so‘zlarimdan chiqma.</div>
  <div id="6"><sup><a href="https://www.kitobook.com/compare/book/20/04/6/" title="сравнение переводов, параллельные ссылки">6</a></sup> Donolikdan yuz o‘girma, seni himoya qiladi, uni sevgin, seni asraydi.</div>
  <div id="7"><sup><a href="https://www.kitobook.com/compare/book/20/04/7/" title="сравнение переводов, параллельные ссылки">7</a></sup> Donolikning boshi shudir, dono bo‘l, bor–yo‘g‘ingni berib bo‘lsa ham, idrok ol.</div>
  <div id="8"><sup><a href="https://www.kitobook.com/compare/book/20/04/8/" title="сравнение переводов, параллельные ссылки">8</a></sup> Uni hurmat qil, seni ko‘kka ko‘taradi. Uni quchgin, seni shon–shuhratga erishtiradi.</div>
  <div id="9"><sup><a href="https://www.kitobook.com/compare/book/20/04/9/" title="сравнение переводов, параллельные ссылки">9</a></sup> Boshingga iltifot gulchambari, shuhrat tojini kiydiradi.”</div>
  <div id="10"><sup><a href="https://www.kitobook.com/compare/book/20/04/10/" title="сравнение переводов, параллельные ссылки">10</a></sup> O‘g‘lim, aytganlarimga quloq solib qabul qil,shunda umring uzoq bo‘ladi.</div>
  <div id="11"><sup><a href="https://www.kitobook.com/compare/book/20/04/11/" title="сравнение переводов, параллельные ссылки">11</a></sup> Senga donolik yo‘llarini o‘rgatdim, to‘g‘ri yo‘ldan olib yurdim.</div>
  <div id="12"><sup><a href="https://www.kitobook.com/compare/book/20/04/12/" title="сравнение переводов, параллельные ссылки">12</a></sup> Yurganingda to‘siqqa uchramaysan, yugurganingda qoqilmaysan.</div>
  <div id="13"><sup><a href="https://www.kitobook.com/compare/book/20/04/13/" title="сравнение переводов, параллельные ссылки">13</a></sup> Yo‘l–yo‘riqlarimni qattiq ushla, qo‘yib yuborma, ularni qo‘riqla, chunki ular hayotingdir.</div>
  <div id="14"><sup><a href="https://www.kitobook.com/compare/book/20/04/14/" title="сравнение переводов, параллельные ссылки">14</a></sup> Fosiqning so‘qmoqlariga oyoq bosma, yovuzlar yo‘lidan yurma.</div>
  <div id="15"><sup><a href="https://www.kitobook.com/compare/book/20/04/15/" title="сравнение переводов, параллельные ссылки">15</a></sup> Hatto nazar solma, yonidan ham o‘tma, qayrilib uzoqdan yurgin.</div>
  <div id="16"><sup><a href="https://www.kitobook.com/compare/book/20/04/16/" title="сравнение переводов, параллельные ссылки">16</a></sup> Chunki ular yomonlik qilmasdan uxlay olmaydi, birortasiga zarar keltirmaguncha uyqulari kelmaydi.</div>
  <div id="17"><sup><a href="https://www.kitobook.com/compare/book/20/04/17/" title="сравнение переводов, параллельные ссылки">17</a></sup> Ular fosiqlik nonini yeydi, zo‘ravonlik sharobini ichadi.</div>
  <div id="18"><sup><a href="https://www.kitobook.com/compare/book/20/04/18/" title="сравнение переводов, параллельные ссылки">18</a></sup> Solihning yo‘li tongga o‘xshaydi, tong kun chiqquncha yorishaveradi.</div>
  <div id="19"><sup><a href="https://www.kitobook.com/compare/book/20/04/19/" title="сравнение переводов, параллельные ссылки">19</a></sup> Fosiqning yo‘li esa zulmat kabidir, nimaga qoqilib ketishini bilmaydi.</div>
  <div id="20"><sup><a href="https://www.kitobook.com/compare/book/20/04/20/" title="сравнение переводов, параллельные ссылки">20</a></sup> O‘g‘lim, so‘zlarimni eshit, aytganlarimga quloq sol.</div>
  <div id="21"><sup><a href="https://www.kitobook.com/compare/book/20/04/21/" title="сравнение переводов, параллельные ссылки">21</a></sup> Ularni ko‘z oldingdan qochirma, yuragingning qa’rida saqlagin.</div>
  <div id="22"><sup><a href="https://www.kitobook.com/compare/book/20/04/22/" title="сравнение переводов, параллельные ссылки">22</a></sup> Chunki ularni topganlarga hayot, butun tani–joniga malham bo‘ladi.</div>
  <div id="23"><sup><a href="https://www.kitobook.com/compare/book/20/04/23/" title="сравнение переводов, параллельные ссылки">23</a></sup> Bor kuching bilan qalbingni asra, chunki u hayot bulog‘idir.</div>
  <div id="24"><sup><a href="https://www.kitobook.com/compare/book/20/04/24/" title="сравнение переводов, параллельные ссылки">24</a></sup> Og‘zingdan egrilikni, tillaringdan ayyorlikni olib tashla.</div>
  <div id="25"><sup><a href="https://www.kitobook.com/compare/book/20/04/25/" title="сравнение переводов, параллельные ссылки">25</a></sup> Ko‘zlaring to‘g‘riga qarasin, nigohlaring oldingga qaratilgan bo‘lsin.</div>
  <div id="26"><sup><a href="https://www.kitobook.com/compare/book/20/04/26/" title="сравнение переводов, параллельные ссылки">26</a></sup> To‘g‘ri yo‘lni tanlab yurgin, barcha so‘qmoqlaring mustahkam bo‘lsin.</div>
  <div id="27"><sup><a href="https://www.kitobook.com/compare/book/20/04/27/" title="сравнение переводов, параллельные ссылки">27</a></sup> O‘ngga ham, chapga ham og‘ma, yovuzlikdan uzoqlash.</div>
</div>