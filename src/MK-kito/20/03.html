<div itemprop="articleBody" class="text">
  <div id="1"><sup><a href="https://www.kitobook.com/compare/book/20/03/1/" title="сравнение переводов, параллельные ссылки">1</a></sup> O‘g‘lim, so‘zlarimni unutma, amrlarimni yuragingda saqla.</div>
  <div id="2"><sup><a href="https://www.kitobook.com/compare/book/20/03/2/" title="сравнение переводов, параллельные ссылки">2</a></sup> Ular umringga umr qo‘shadi, hayoting tinch bo‘ladi.</div>
  <div id="3"><sup><a href="https://www.kitobook.com/compare/book/20/03/3/" title="сравнение переводов, параллельные ссылки">3</a></sup> Abadiy sevgini aslo tark etma. Bo‘yningga marjon qilib taqib ol, yuraging qa’riga yozib qo‘y.</div>
  <div id="4"><sup><a href="https://www.kitobook.com/compare/book/20/03/4/" title="сравнение переводов, параллельные ссылки">4</a></sup> Shunda Xudoning ham, odamlarning ham mehrini qozonasan, Ulardan izzat–hurmat topasan.</div>
  <div id="5"><sup><a href="https://www.kitobook.com/compare/book/20/03/5/" title="сравнение переводов, параллельные ссылки">5</a></sup> O‘z aql–idrokingga suyanma, butun qalbing bilan Egamizga ishon.</div>
  <div id="6"><sup><a href="https://www.kitobook.com/compare/book/20/03/6/" title="сравнение переводов, параллельные ссылки">6</a></sup> Har ishingda Egamizni e’tirof et, shunda U yo‘llaringni to‘g‘rilaydi.</div>
  <div id="7"><sup><a href="https://www.kitobook.com/compare/book/20/03/7/" title="сравнение переводов, параллельные ссылки">7</a></sup> O‘zingni dono hisoblama. Egamizdan qo‘rq. Yomonlikdan yuz o‘girgin.</div>
  <div id="8"><sup><a href="https://www.kitobook.com/compare/book/20/03/8/" title="сравнение переводов, параллельные ссылки">8</a></sup> Shunday qilsang jisming sog‘, joning esa omon bo‘ladi.</div>
  <div id="9"><sup><a href="https://www.kitobook.com/compare/book/20/03/9/" title="сравнение переводов, параллельные ссылки">9</a></sup> O‘z boyliging, birinchi hosiling bilan Egamizni ulug‘la.</div>
  <div id="10"><sup><a href="https://www.kitobook.com/compare/book/20/03/10/" title="сравнение переводов, параллельные ссылки">10</a></sup> Shunda omboring to‘lib–toshadi, yangi sharobing yetib ortadi.</div>
  <div id="11"><sup><a href="https://www.kitobook.com/compare/book/20/03/11/" title="сравнение переводов, параллельные ссылки">11</a></sup> O‘g‘lim, Egamizning tarbiyasini rad qilmagin, Uning tanbehidan ruhing tushib ketmasin.</div>
  <div id="12"><sup><a href="https://www.kitobook.com/compare/book/20/03/12/" title="сравнение переводов, параллельные ссылки">12</a></sup> Ota yaxshi ko‘rgan farzandini jazolagandek, Xudo ham sevganini jazolaydi.</div>
  <div id="13"><sup><a href="https://www.kitobook.com/compare/book/20/03/13/" title="сравнение переводов, параллельные ссылки">13</a></sup> Donolikka erishgan, aql–idrok topgan qanday baxtlidir!</div>
  <div id="14"><sup><a href="https://www.kitobook.com/compare/book/20/03/14/" title="сравнение переводов, параллельные ссылки">14</a></sup> Chunki uning nafi kumushdan, foydasi esa oltindan ham afzalroqdir.</div>
  <div id="15"><sup><a href="https://www.kitobook.com/compare/book/20/03/15/" title="сравнение переводов, параллельные ссылки">15</a></sup> U javohirlardan ham azizdir, sen tilagan biror narsa Unga teng kelmaydi.</div>
  <div id="16"><sup><a href="https://www.kitobook.com/compare/book/20/03/16/" title="сравнение переводов, параллельные ссылки">16</a></sup> Uning o‘ng qo‘lida uzoq umr, chap qo‘lida esa boylik va shon–shuhrat bor.</div>
  <div id="17"><sup><a href="https://www.kitobook.com/compare/book/20/03/17/" title="сравнение переводов, параллельные ссылки">17</a></sup> Yo‘li — shodlik yo‘li, barcha so‘qmoqlari tinchdir.</div>
  <div id="18"><sup><a href="https://www.kitobook.com/compare/book/20/03/18/" title="сравнение переводов, параллельные ссылки">18</a></sup> Donolik uni ushlab turganlar uchun hayot daraxti kabidir, Uni asraganlar esa baxtlidir.</div>
  <div id="19"><sup><a href="https://www.kitobook.com/compare/book/20/03/19/" title="сравнение переводов, параллельные ссылки">19</a></sup> Egamiz donolik bilan yerni yaratdi, aql–idroki bilan osmonni o‘z o‘rniga joylashtirdi.</div>
  <div id="20"><sup><a href="https://www.kitobook.com/compare/book/20/03/20/" title="сравнение переводов, параллельные ссылки">20</a></sup> Uning aqli bilan chuqurliklar bo‘lingan, bulutlardan shudring tushgan.</div>
  <div id="21"><sup><a href="https://www.kitobook.com/compare/book/20/03/21/" title="сравнение переводов, параллельные ссылки">21</a></sup> O‘g‘lim, donolik va fahm–farosatni mahkam ushla, nazaringdan qochirmagin.</div>
  <div id="22"><sup><a href="https://www.kitobook.com/compare/book/20/03/22/" title="сравнение переводов, параллельные ссылки">22</a></sup> O‘shanda ular joningga hayot baxsh etadi, bo‘yningga bezakday bo‘ladi.</div>
  <div id="23"><sup><a href="https://www.kitobook.com/compare/book/20/03/23/" title="сравнение переводов, параллельные ссылки">23</a></sup> Yo‘lingda eson–omon yurasan, oyog‘ing esa qoqilmaydi.</div>
  <div id="24"><sup><a href="https://www.kitobook.com/compare/book/20/03/24/" title="сравнение переводов, параллельные ссылки">24</a></sup> Bexavotir yotasan, uyqung shirin bo‘ladi.</div>
  <div id="25"><sup><a href="https://www.kitobook.com/compare/book/20/03/25/" title="сравнение переводов, параллельные ссылки">25</a></sup> Bexosdan keladigan ofatdan qo‘rqma. Yovuz hujum qilganda ham qo‘rqma.</div>
  <div id="26"><sup><a href="https://www.kitobook.com/compare/book/20/03/26/" title="сравнение переводов, параллельные ссылки">26</a></sup> Chunki Egamiz yoningda bo‘ladi, seni qoqilishdan asraydi.</div>
  <div id="27"><sup><a href="https://www.kitobook.com/compare/book/20/03/27/" title="сравнение переводов, параллельные ссылки">27</a></sup> Yaxshilik qilish qo‘lingdan kelsa, muhtojlardan yordamingni ayama.</div>
  <div id="28"><sup><a href="https://www.kitobook.com/compare/book/20/03/28/" title="сравнение переводов, параллельные ссылки">28</a></sup> O‘zingda bor bo‘lsa, qo‘shningga “kechroq kel”, “ertaga beraman”, deb aytma.</div>
  <div id="29"><sup><a href="https://www.kitobook.com/compare/book/20/03/29/" title="сравнение переводов, параллельные ссылки">29</a></sup> Senga ishonib, yoningda tinchgina yashayotgan qo‘shningga qarshi yomon niyat qilma.</div>
  <div id="30"><sup><a href="https://www.kitobook.com/compare/book/20/03/30/" title="сравнение переводов, параллельные ссылки">30</a></sup> Senga yomonlik qilmagan odam bilan sababsiz urishma.</div>
  <div id="31"><sup><a href="https://www.kitobook.com/compare/book/20/03/31/" title="сравнение переводов, параллельные ссылки">31</a></sup> Zo‘ravonga hasad qilma, u qiladigan ishlarni qilma.</div>
  <div id="32"><sup><a href="https://www.kitobook.com/compare/book/20/03/32/" title="сравнение переводов, параллельные ссылки">32</a></sup> Chunki Egamizga yovuzlar jirkanchdir, U to‘g‘ri odamga yaqin bo‘ladi.</div>
  <div id="33"><sup><a href="https://www.kitobook.com/compare/book/20/03/33/" title="сравнение переводов, параллельные ссылки">33</a></sup> Fosiqning uyi Egamizning la’natiga, solihning uyi esa qut–barakaga to‘ladi.</div>
  <div id="34"><sup><a href="https://www.kitobook.com/compare/book/20/03/34/" title="сравнение переводов, параллельные ссылки">34</a></sup> U mazax qiluvchilarni mazax qiladi, kamtarga esa inoyat qiladi.</div>
  <div id="35"><sup><a href="https://www.kitobook.com/compare/book/20/03/35/" title="сравнение переводов, параллельные ссылки">35</a></sup> Donolar shon–shuhratga erishadilar, nodonlar esa sharmandalikka duchor bo‘ladilar.</div>
</div>