<div itemprop="articleBody" class="text">
  <div id="1"><sup><a href="https://www.kitobook.com/compare/book/20/30/1/" title="сравнение переводов, параллельные ссылки">1</a></sup> Yoxining o‘g‘li Ag‘urning Ixtiyolga bergan, Itel va O‘xalga aytgan so‘zlari:</div>
  <div id="2"><sup><a href="https://www.kitobook.com/compare/book/20/30/2/" title="сравнение переводов, параллельные ссылки">2</a></sup> “Rostdan ham odamlar orasida eng aqlsizi ekanman, insonning aql–idroki menda yo‘q.</div>
  <div id="3"><sup><a href="https://www.kitobook.com/compare/book/20/30/3/" title="сравнение переводов, параллельные ссылки">3</a></sup> Na donolikni o‘rganibman, na Xudoni bilibman.</div>
  <div id="4"><sup><a href="https://www.kitobook.com/compare/book/20/30/4/" title="сравнение переводов, параллельные ссылки">4</a></sup> Kim osmonga ko‘tarilgan, osmondan tushgan? Shamolni hovuchlariga yiqqan kim? Kim suvni o‘z kiyimiga o‘ragan? Yerning barcha chegaralarini o‘rnatgan kim? Uning ismi nima? O‘g‘lining ismi–chi? Bilasan–ku!</div>
  <div id="5"><sup><a href="https://www.kitobook.com/compare/book/20/30/5/" title="сравнение переводов, параллельные ссылки">5</a></sup> Xudoning har bir so‘zi haqiqatdir, O‘zi esa Unga umid bog‘laganning qalqoni.</div>
  <div id="6"><sup><a href="https://www.kitobook.com/compare/book/20/30/6/" title="сравнение переводов, параллельные ссылки">6</a></sup> Uning so‘zlariga qo‘shma, U jazolasa, yolg‘oning fosh etilsa nima qilasan?</div>
  <div id="7"><sup><a href="https://www.kitobook.com/compare/book/20/30/7/" title="сравнение переводов, параллельные ссылки">7</a></sup> Sendan ikki narsani so‘rayman, o‘lmasimdan oldin qilgin.</div>
  <div id="8"><sup><a href="https://www.kitobook.com/compare/book/20/30/8/" title="сравнение переводов, параллельные ссылки">8</a></sup> Soxtalik va yolg‘onni mendan uzoqlashtir, menga qashshoqlik ham, boylik ham emas, faqat nasibamni bergin.</div>
  <div id="9"><sup><a href="https://www.kitobook.com/compare/book/20/30/9/" title="сравнение переводов, параллельные ссылки">9</a></sup> Qornim to‘yganda: “Egam kim o‘zi?” deb aytmayin, kambag‘allikdan o‘g‘irlik qilib Uni badnom qilmayin.</div>
  <div id="10"><sup><a href="https://www.kitobook.com/compare/book/20/30/10/" title="сравнение переводов, параллельные ссылки">10</a></sup> Qul seni la’natlamasligi uchun egasiga yomonlama, bo‘lmasa jazolanasan.</div>
  <div id="11"><sup><a href="https://www.kitobook.com/compare/book/20/30/11/" title="сравнение переводов, параллельные ссылки">11</a></sup> Shunday nasl borki, otasiga la’nat o‘qiydi, onasini duo qilmaydi.</div>
  <div id="12"><sup><a href="https://www.kitobook.com/compare/book/20/30/12/" title="сравнение переводов, параллельные ссылки">12</a></sup> Shunday nasl borki, o‘zining nazarida pok, lekin iflosligidan tozalanmagan.</div>
  <div id="13"><sup><a href="https://www.kitobook.com/compare/book/20/30/13/" title="сравнение переводов, параллельные ссылки">13</a></sup> Shunday nasl bor, ko‘zlari qanchalik takabbur, qarashlari esa mag‘rur.</div>
  <div id="14"><sup><a href="https://www.kitobook.com/compare/book/20/30/14/" title="сравнение переводов, параллельные ссылки">14</a></sup> Shunday nasl borki, tishlari — qilich, qoziq tishlari esa pichoq, yer yuzidan kambag‘alni, odamlar orasidan muhtojni yo‘qotadi.</div>
  <div id="15"><sup><a href="https://www.kitobook.com/compare/book/20/30/15/" title="сравнение переводов, параллельные ссылки">15</a></sup> Zulukning ikki qizi bor: “Ber, ber!” — deb aytadi. Hech qachon qoniqmaydigan uch narsa, yetarli, demaydigan to‘rt narsa bor.</div>
  <div id="16"><sup><a href="https://www.kitobook.com/compare/book/20/30/16/" title="сравнение переводов, параллельные ссылки">16</a></sup> Do‘zax, bepusht bachadon, suvsiragan tuproq hamda olov, yetarli, demaydi.</div>
  <div id="17"><sup><a href="https://www.kitobook.com/compare/book/20/30/17/" title="сравнение переводов, параллельные ссылки">17</a></sup> Otani mazaxlaydigan, onaga bo‘ysunishni rad etadigan ko‘zlarni quzg‘unlar cho‘qiydi, kalxat bolalari yeydi.</div>
  <div id="18"><sup><a href="https://www.kitobook.com/compare/book/20/30/18/" title="сравнение переводов, параллельные ссылки">18</a></sup> Meni hayron qoldiradigan uch narsa bor, to‘rt narsa borki, aqlimga sig‘maydi:</div>
  <div id="19"><sup><a href="https://www.kitobook.com/compare/book/20/30/19/" title="сравнение переводов, параллельные ссылки">19</a></sup> Havodagi burgutning yo‘li, tosh ustidagi ilonning yo‘li, dengiz o‘rtasidagi kemaning yo‘li hamda qizga yuradigan erkaklarning yo‘li.</div>
  <div id="20"><sup><a href="https://www.kitobook.com/compare/book/20/30/20/" title="сравнение переводов, параллельные ссылки">20</a></sup> Zinokor ayolning yo‘li ham shundaydir: u yeb bo‘lgach, og‘zini artib: “Hech bir egrilik qilmadim–ku!” — deydi.</div>
  <div id="21"><sup><a href="https://www.kitobook.com/compare/book/20/30/21/" title="сравнение переводов, параллельные ссылки">21</a></sup> Yer uch narsadan larzaga keladi, to‘rt narsani ko‘tara olmaydi:</div>
  <div id="22"><sup><a href="https://www.kitobook.com/compare/book/20/30/22/" title="сравнение переводов, параллельные ссылки">22</a></sup> Qul shohlik qilganda, ahmoq to‘yganda,</div>
  <div id="23"><sup><a href="https://www.kitobook.com/compare/book/20/30/23/" title="сравнение переводов, параллельные ссылки">23</a></sup> Yomon ko‘rilgan ayol erga tekkanda, cho‘ri bekasining o‘rnini olganda.</div>
  <div id="24"><sup><a href="https://www.kitobook.com/compare/book/20/30/24/" title="сравнение переводов, параллельные ссылки">24</a></sup> Yer yuzida to‘rtta kichkina narsa bor, lekin o‘ta dono:</div>
  <div id="25"><sup><a href="https://www.kitobook.com/compare/book/20/30/25/" title="сравнение переводов, параллельные ссылки">25</a></sup> Chumolilar zaif, lekin yeguligini yozda tayyorlaydi.</div>
  <div id="26"><sup><a href="https://www.kitobook.com/compare/book/20/30/26/" title="сравнение переводов, параллельные ссылки">26</a></sup> Bo‘rsiq kamquvvat, lekin inini qoyaga quradi.</div>
  <div id="27"><sup><a href="https://www.kitobook.com/compare/book/20/30/27/" title="сравнение переводов, параллельные ссылки">27</a></sup> Chigirtkalarning sardori yo‘q, lekin barchasi hamjihat yurish qiladi.</div>
  <div id="28"><sup><a href="https://www.kitobook.com/compare/book/20/30/28/" title="сравнение переводов, параллельные ссылки">28</a></sup> O‘rgimchakni qo‘l bilan ushlasa bo‘ladi, lekin saroyda ham yuradi.</div>
  <div id="29"><sup><a href="https://www.kitobook.com/compare/book/20/30/29/" title="сравнение переводов, параллельные ссылки">29</a></sup> Yurishi salobatli uch narsa, qadami ulug‘vor to‘rt narsa bor:</div>
  <div id="30"><sup><a href="https://www.kitobook.com/compare/book/20/30/30/" title="сравнение переводов, параллельные ссылки">30</a></sup> Sher hayvonlar ichida eng kuchlisi, hech nimadan qochmaydi.</div>
  <div id="31"><sup><a href="https://www.kitobook.com/compare/book/20/30/31/" title="сравнение переводов, параллельные ссылки">31</a></sup> Maqtanib yuradigan xo‘roz, serka va g‘olib shoh.</div>
  <div id="32"><sup><a href="https://www.kitobook.com/compare/book/20/30/32/" title="сравнение переводов, параллельные ссылки">32</a></sup> O‘zingni yuqori qo‘yib ahmoqlik yoki yomon niyat qilgan bo‘lsang, og‘zingni qo‘ling bilan yum.</div>
  <div id="33"><sup><a href="https://www.kitobook.com/compare/book/20/30/33/" title="сравнение переводов, параллельные ссылки">33</a></sup> Chunki kuv pishsa yog‘ chiqadi, burunga ursa qonaydi, jahlni qo‘zg‘atsa janjal chiqadi.”</div>
</div>