<div itemprop="articleBody" class="text">
  <div id="1"><sup><a href="https://www.kitobook.com/compare/book/04/15/1/" title="сравнение переводов, параллельные ссылки">1</a></sup> Muso orqali Isroil xalqiga Egamiz quyidagi qonunlarni berdi:</div>
  <div id="2"><sup><a href="https://www.kitobook.com/compare/book/04/15/2/" title="сравнение переводов, параллельные ссылки">2</a></sup> Egamiz sizlarga beradigan yurtga o‘rnashib olganingizdan keyin mana bu qonunlarga rioya qiling:</div>
  <div id="3"><sup><a href="https://www.kitobook.com/compare/book/04/15/3/" title="сравнение переводов, параллельные ссылки">3</a></sup> bergan va’dangizga muvofiq, qo‘y– echki suruvi yoki podadan qilinadigan qurbonlik, ko‘ngildan chiqarib beradigan qurbonlik, xalqning belgilangan bayramida qurbonlik qilay, deb Egamizga yoqimli hid borishi uchun quydiriladigan qurbonlik yoki tinchlik qurbonligi qilib olovda quydirasiz.</div>
  <div id="4"><sup><a href="https://www.kitobook.com/compare/book/04/15/4/" title="сравнение переводов, параллельные ссылки">4</a></sup> -</div>
  <div id="5"><sup><a href="https://www.kitobook.com/compare/book/04/15/5/" title="сравнение переводов, параллельные ссылки">5</a></sup> Shunda Egamizga atab, qurbonlikka qo‘shib don bilan sharob nazri ham qilishingiz lozim. Qo‘zi yoki uloqchani qurbonlik qilganingizda, don nazrini — ikki kosa zaytun moyi aralashtirilgan to‘rt kosa sifatli unni, ikki kosa sharobni nazr qilinglar.</div>
  <div id="6"><sup><a href="https://www.kitobook.com/compare/book/04/15/6/" title="сравнение переводов, параллельные ссылки">6</a></sup> Qo‘chqorni qurbonlik qilganingizda, don nazrini — uch kosa zaytunmoyi aralashtirilgan sakkiz kosa sifatli unni va</div>
  <div id="7"><sup><a href="https://www.kitobook.com/compare/book/04/15/7/" title="сравнение переводов, параллельные ссылки">7</a></sup> uch kosa sharobni nazr qilinglar. Bu qurbonlik va nazrlardan Egamizga yoqimli hid boradi.</div>
  <div id="8"><sup><a href="https://www.kitobook.com/compare/book/04/15/8/" title="сравнение переводов, параллельные ссылки">8</a></sup> Buqani Egamizga atab, kuydiriladigan qurbonlik, bergan va’dangizga muvofiq qilinadigan qurbonlik yoki tinchlik qurbonligi qilganingizda,</div>
  <div id="9"><sup><a href="https://www.kitobook.com/compare/book/04/15/9/" title="сравнение переводов, параллельные ссылки">9</a></sup> qurbonlikka qo‘shib to‘rt kosa zaytun moyi aralashtirilgan o‘n ikki kosa sifatli unni va</div>
  <div id="10"><sup><a href="https://www.kitobook.com/compare/book/04/15/10/" title="сравнение переводов, параллельные ссылки">10</a></sup> to‘rt kosa sharobni nazr qilinglar. Olovda kuydiriladigan bu qurbonlik va nazrlardan Egamizga yoqimli hid boradi.</div>
  <div id="11"><sup><a href="https://www.kitobook.com/compare/book/04/15/11/" title="сравнение переводов, параллельные ссылки">11</a></sup> Shunday qilib, buqa, qo‘chqor, qo‘zi yoki uloqchani qurbonlik qilganingizda, shu nazrlarni qurbonlikka qo‘shib keltiringlar.</div>
  <div id="12"><sup><a href="https://www.kitobook.com/compare/book/04/15/12/" title="сравнение переводов, параллельные ссылки">12</a></sup> Qurbonlik qilinadigan hayvonlarning soni qancha bo‘lishidan qat’iy nazar, har bir hayvonga qo‘shib, belgilangan miqdorda don bilan sharob nazr qilinglar.</div>
  <div id="13"><sup><a href="https://www.kitobook.com/compare/book/04/15/13/" title="сравнение переводов, параллельные ссылки">13</a></sup> Isroil xalqidan bo‘lgan har bir odam qurbonlikni Egamizga yoqimli hid borishi uchun olovda kuydirganda, mana shu qoidalarga rioya qilishi shart.</div>
  <div id="14"><sup><a href="https://www.kitobook.com/compare/book/04/15/14/" title="сравнение переводов, параллельные ссылки">14</a></sup> Agar orangizda o‘rnashib olgan yoki vaqtincha istiqomat qilayotgan birorta musofir Egamizga yoqimli hid borishi uchun qurbonlikni olovda kuydirmoqchi bo‘lsa, u ham shu qoidalarga rioya qilsin.</div>
  <div id="15"><sup><a href="https://www.kitobook.com/compare/book/04/15/15/" title="сравнение переводов, параллельные ссылки">15</a></sup> Isroil jamoasi uchun ham, orangizda yashayotgan musofir uchun ham qonun–qoida bir. Egamizning oldida sizlar ham, musofirlar ham birdir. Bu qonun–qoidaga doimo, avlodlaringiz osha rioya qilinglar.</div>
  <div id="16"><sup><a href="https://www.kitobook.com/compare/book/04/15/16/" title="сравнение переводов, параллельные ссылки">16</a></sup> Sizlar uchun ham, orangizda yashayotgan musofirlar uchun ham qonun–qoida birdir.</div>
  <div id="17"><sup><a href="https://www.kitobook.com/compare/book/04/15/17/" title="сравнение переводов, параллельные ссылки">17</a></sup> Muso orqali Isroil xalqiga Egamiz yana quyidagi qonunlarni berdi:</div>
  <div id="18"><sup><a href="https://www.kitobook.com/compare/book/04/15/18/" title="сравнение переводов, параллельные ссылки">18</a></sup> Egamiz sizlarni boshlab borayotgan yurtga kirganingizdan keyin,</div>
  <div id="19"><sup><a href="https://www.kitobook.com/compare/book/04/15/19/" title="сравнение переводов, параллельные ссылки">19</a></sup> o‘sha yurtning nonidan tanovul qilasizlar. O‘shanda noningizning bir qismini Egamizga nazr qilinglar.</div>
  <div id="20"><sup><a href="https://www.kitobook.com/compare/book/04/15/20/" title="сравнение переводов, параллельные ссылки">20</a></sup> Xamirning birinchi zuvalasidan yopilgan nonni Egamizga nazr qilinglar. Bu nazrni yanchilgan donni nazr qilganday nazr qilinglar.</div>
  <div id="21"><sup><a href="https://www.kitobook.com/compare/book/04/15/21/" title="сравнение переводов, параллельные ссылки">21</a></sup> Avlodlar osha xamirning birinchi zuvalasini Egamizga nazr qilinglar.</div>
  <div id="22"><sup><a href="https://www.kitobook.com/compare/book/04/15/22/" title="сравнение переводов, параллельные ссылки">22</a></sup> Agar Egamiz men orqali bergan bu amrlarning birortasiga</div>
  <div id="23"><sup><a href="https://www.kitobook.com/compare/book/04/15/23/" title="сравнение переводов, параллельные ссылки">23</a></sup> — Egamiz amr etgan kundan boshlab avlodlaringiz osha rioya qilmasangiz,</div>
  <div id="24"><sup><a href="https://www.kitobook.com/compare/book/04/15/24/" title="сравнение переводов, параллельные ссылки">24</a></sup> agar jamoa bu xatoga bilmagan holda yo‘l qo‘ygan bo‘lsa, butun jamoa Egamizga yoqimli hid borishi uchun bitta buqani kuydirib qurbonlik qilsin. Ular buqaga qo‘shib, belgilangan miqdorda don bilan sharob nazrini keltirishsin. Bundan tashqari, bitta takani gunoh qurbonligi qilishsin.</div>
  <div id="25"><sup><a href="https://www.kitobook.com/compare/book/04/15/25/" title="сравнение переводов, параллельные ссылки">25</a></sup> Shunday qilib, ruhoniy butun Isroil jamoasini gunohlaridan poklaydi. Jamoa bilmasdan xato qilgani uchun kechiriladi, chunki ular qilgan xatosi uchun Egamizga qurbonlik qilib, olovda kuydirgan va gunoh qurbonligini keltirgan bo‘ladilar.</div>
  <div id="26"><sup><a href="https://www.kitobook.com/compare/book/04/15/26/" title="сравнение переводов, параллельные ссылки">26</a></sup> Egamiz butun Isroil jamoasini va sizlarning orangizda yashayotgan musofirlarni kechiradi, chunki butun xalq bilmay xato qilgan edi.</div>
  <div id="27"><sup><a href="https://www.kitobook.com/compare/book/04/15/27/" title="сравнение переводов, параллельные ссылки">27</a></sup> Agar birorta odam bilmasdan gunoh qilib qo‘ysa, bir yoshli echkini gunoh qurbonligi qilsin.</div>
  <div id="28"><sup><a href="https://www.kitobook.com/compare/book/04/15/28/" title="сравнение переводов, параллельные ссылки">28</a></sup> Ruhoniy Egamizning oldida o‘sha odamni gunohidan poklaydi, o‘sha odam kechiriladi.</div>
  <div id="29"><sup><a href="https://www.kitobook.com/compare/book/04/15/29/" title="сравнение переводов, параллельные ссылки">29</a></sup> Bilmasdan gunoh qilib qo‘ygan Isroil odami uchun ham, orangizda istiqomat qilayotgan musofir uchun ham qonun bir.</div>
  <div id="30"><sup><a href="https://www.kitobook.com/compare/book/04/15/30/" title="сравнение переводов, параллельные ссылки">30</a></sup> Lekin qasddan gunoh qilgan odam, Isroil xalqidanmi yoki musofirmi, Egamizga shak keltirgan bo‘ladi. O‘sha odam Isroil xalqi orasidan yo‘q qilinsin.</div>
  <div id="31"><sup><a href="https://www.kitobook.com/compare/book/04/15/31/" title="сравнение переводов, параллельные ссылки">31</a></sup> U Egamizning so‘zlarini nazar– pisand qilmagani uchun, amrlariga itoat qilmagani uchun albatta yo‘q qilinsin. Uning gunohi o‘z gardanida qoladi.</div>
  <div id="32"><sup><a href="https://www.kitobook.com/compare/book/04/15/32/" title="сравнение переводов, параллельные ссылки">32</a></sup> Bir kuni Isroil xalqi sahroda turgan paytda, Shabbat kuni o‘tin terib yurgan bir odamni ushlab olishdi.</div>
  <div id="33"><sup><a href="https://www.kitobook.com/compare/book/04/15/33/" title="сравнение переводов, параллельные ссылки">33</a></sup> Ular o‘sha odamni Muso, Horun va butun Isroil jamoasi oldiga olib kelishdi.</div>
  <div id="34"><sup><a href="https://www.kitobook.com/compare/book/04/15/34/" title="сравнение переводов, параллельные ссылки">34</a></sup> Biroq bu odamni nima qilish kerakligini hali aniq bilishmagani uchun, uni qamab qo‘yishdi.</div>
  <div id="35"><sup><a href="https://www.kitobook.com/compare/book/04/15/35/" title="сравнение переводов, параллельные ссылки">35</a></sup> Keyin Egamiz Musoga dedi: — Bu odamning jazosi o‘limdir. Butun jamoa uni qarorgohdan tashqariga olib chiqib, toshbo‘ron qilsin.</div>
  <div id="36"><sup><a href="https://www.kitobook.com/compare/book/04/15/36/" title="сравнение переводов, параллельные ссылки">36</a></sup> Egamiz Musoga amr etganday, butun jamoa o‘sha odamni qarorgohdan tashqariga olib chiqib, toshbo‘ron qilib o‘ldirdi.</div>
  <div id="37"><sup><a href="https://www.kitobook.com/compare/book/04/15/37/" title="сравнение переводов, параллельные ссылки">37</a></sup> Shundan keyin Egamiz Musoga dedi:</div>
  <div id="38"><sup><a href="https://www.kitobook.com/compare/book/04/15/38/" title="сравнение переводов, параллельные ссылки">38</a></sup> — Isroil xalqiga Mening shu gapimni yetkaz: “Sizlar avlodlar osha kiyimlaringizning etagiga popuk qilib osib yuringlar. Har bir popukka ko‘k ip qo‘shib eshilgan bo‘lsin.</div>
  <div id="39"><sup><a href="https://www.kitobook.com/compare/book/04/15/39/" title="сравнение переводов, параллельные ссылки">39</a></sup> Popuklar sizlarga Men, Egangizning amrlarini eslatib turadi. Ularni ko‘rganingizda Men sizlarga bergan hamma amrlarimni eslab, bajarasizlar. Xiyonatga yetaklovchi ko‘nglingiz, ko‘zingiz ehtiroslariga ortiq berilmaysizlar.</div>
  <div id="40"><sup><a href="https://www.kitobook.com/compare/book/04/15/40/" title="сравнение переводов, параллельные ссылки">40</a></sup> Shunda sizlar Mening hamma amrlarimni yodingizda tutib bajarasizlar, Menga bag‘ishlangan bo‘lasizlar.</div>
  <div id="41"><sup><a href="https://www.kitobook.com/compare/book/04/15/41/" title="сравнение переводов, параллельные ссылки">41</a></sup> Men Egangiz Xudoman. Men Xudoyingiz bo‘laman, deb sizlarni Misrdan olib chiqqanman. Men Egangiz Xudoman.”</div>
</div>