<div itemprop="articleBody" class="text">
  <div id="1"><sup><a href="https://www.kitobook.com/compare/book/04/01/1/" title="сравнение переводов, параллельные ссылки">1</a></sup> Isroil xalqi Misr yurtini tark etib, Sinay sahrosiga kelganiga ikki yilu ikki oy bo‘ldi. Ikkinchi oyning birinchi kunida EgamizUchrashuv chodirida Musoga shunday dedi:</div>
  <div id="2"><sup><a href="https://www.kitobook.com/compare/book/04/01/2/" title="сравнение переводов, параллельные ссылки">2</a></sup> “Sen va Horun jamiki Isroil xalqini urug‘i, xonadoni bo‘yicha sanab chiqinglar.</div>
  <div id="3"><sup><a href="https://www.kitobook.com/compare/book/04/01/3/" title="сравнение переводов, параллельные ссылки">3</a></sup> Urushga yaroqli bo‘lgan yigirma va undan yuqori yoshdagi hamma erkaklarni guruhlarga bo‘lib, nomma–nom ro‘yxatini tuzinglar.</div>
  <div id="4"><sup><a href="https://www.kitobook.com/compare/book/04/01/4/" title="сравнение переводов, параллельные ссылки">4</a></sup> Har bir qabiladan bittadan urug‘boshi sizlarga yordam bersin.</div>
  <div id="5"><sup><a href="https://www.kitobook.com/compare/book/04/01/5/" title="сравнение переводов, параллельные ссылки">5</a></sup> Sizlarga yordam beradigan urug‘boshilarning ismi quyidagichadir: Ruben qabilasidan — Shaduvor o‘g‘li Elizur.</div>
  <div id="6"><sup><a href="https://www.kitobook.com/compare/book/04/01/6/" title="сравнение переводов, параллельные ссылки">6</a></sup> Shimo‘n qabilasidan — Zurishaday o‘g‘li Shalumiyol.</div>
  <div id="7"><sup><a href="https://www.kitobook.com/compare/book/04/01/7/" title="сравнение переводов, параллельные ссылки">7</a></sup> Yahudo qabilasidan — Ominadov o‘g‘li Naxsho‘n.</div>
  <div id="8"><sup><a href="https://www.kitobook.com/compare/book/04/01/8/" title="сравнение переводов, параллельные ссылки">8</a></sup> Issaxor qabilasidan — Zuvor o‘g‘li Natanil.</div>
  <div id="9"><sup><a href="https://www.kitobook.com/compare/book/04/01/9/" title="сравнение переводов, параллельные ссылки">9</a></sup> Zabulun qabilasidan — Xalon o‘g‘li Eliyob.</div>
  <div id="10"><sup><a href="https://www.kitobook.com/compare/book/04/01/10/" title="сравнение переводов, параллельные ссылки">10</a></sup> Yusuf o‘g‘li Efrayim qabilasidan — Omihud o‘g‘li Elishama. Yusuf o‘g‘li Manashe qabilasidan — Padozur o‘g‘li Gamaliel.</div>
  <div id="11"><sup><a href="https://www.kitobook.com/compare/book/04/01/11/" title="сравнение переводов, параллельные ссылки">11</a></sup> Benyamin qabilasidan — Gido‘nax o‘g‘li Avidon.</div>
  <div id="12"><sup><a href="https://www.kitobook.com/compare/book/04/01/12/" title="сравнение переводов, параллельные ссылки">12</a></sup> Dan qabilasidan — Omishaday o‘g‘li Oxazar.</div>
  <div id="13"><sup><a href="https://www.kitobook.com/compare/book/04/01/13/" title="сравнение переводов, параллельные ссылки">13</a></sup> Osher qabilasidan — Oxron o‘g‘li Paxiyol.</div>
  <div id="14"><sup><a href="https://www.kitobook.com/compare/book/04/01/14/" title="сравнение переводов, параллельные ссылки">14</a></sup> Gad qabilasidan — Duvel o‘g‘li Eliasaf.</div>
  <div id="15"><sup><a href="https://www.kitobook.com/compare/book/04/01/15/" title="сравнение переводов, параллельные ссылки">15</a></sup> Naftali qabilasidan — Enan o‘g‘li Oxir.”</div>
  <div id="16"><sup><a href="https://www.kitobook.com/compare/book/04/01/16/" title="сравнение переводов, параллельные ссылки">16</a></sup> Jamoa orasidan tanlangan ana shu urug‘boshilar Isroil qabilalarining yo‘lboshchilari edi.</div>
  <div id="17"><sup><a href="https://www.kitobook.com/compare/book/04/01/17/" title="сравнение переводов, параллельные ссылки">17</a></sup> Muso va Horun urug‘boshilar bilan birgalikda ikkinchi oyning birinchi kunida butun jamoani yig‘ishdi.</div>
  <div id="18"><sup><a href="https://www.kitobook.com/compare/book/04/01/18/" title="сравнение переводов, параллельные ссылки">18</a></sup> Ular Isroil xalqining barcha urug‘larini va xonadonlarini aniqlab chiqishdi. So‘ng Musoga Egamiz amr etganday, jamoaning yigirma va undan yuqori yoshdagi hamma erkaklarini nomma–nom alohida ro‘yxatga olishdi.</div>
  <div id="19"><sup><a href="https://www.kitobook.com/compare/book/04/01/19/" title="сравнение переводов, параллельные ссылки">19</a></sup> Shu tariqa Muso Sinay sahrosida Isroil xalqini sanab chiqdi.</div>
  <div id="20"><sup><a href="https://www.kitobook.com/compare/book/04/01/20/" title="сравнение переводов, параллельные ссылки">20</a></sup> Urug‘i va xonadoni bo‘yicha nomma–nom ro‘yxatga olingan, yigirma va undan yuqori yoshdagi urushga yaroqli erkaklarning soni quyidagicha edi:</div>
  <div id="21"><sup><a href="https://www.kitobook.com/compare/book/04/01/21/" title="сравнение переводов, параллельные ссылки">21</a></sup> Isroilning to‘ng‘ich o‘g‘li Ruben qabilasidan — 46.500 ta odam,</div>
  <div id="22"><sup><a href="https://www.kitobook.com/compare/book/04/01/22/" title="сравнение переводов, параллельные ссылки">22</a></sup> Shimo‘n qabilasidan</div>
  <div id="23"><sup><a href="https://www.kitobook.com/compare/book/04/01/23/" title="сравнение переводов, параллельные ссылки">23</a></sup> — 59.300 ta odam,</div>
  <div id="24"><sup><a href="https://www.kitobook.com/compare/book/04/01/24/" title="сравнение переводов, параллельные ссылки">24</a></sup> Gad qabilasidan</div>
  <div id="25"><sup><a href="https://www.kitobook.com/compare/book/04/01/25/" title="сравнение переводов, параллельные ссылки">25</a></sup> — 45.650 ta odam,</div>
  <div id="26"><sup><a href="https://www.kitobook.com/compare/book/04/01/26/" title="сравнение переводов, параллельные ссылки">26</a></sup> Yahudo qabilasidan</div>
  <div id="27"><sup><a href="https://www.kitobook.com/compare/book/04/01/27/" title="сравнение переводов, параллельные ссылки">27</a></sup> — 74.600 ta odam,</div>
  <div id="28"><sup><a href="https://www.kitobook.com/compare/book/04/01/28/" title="сравнение переводов, параллельные ссылки">28</a></sup> Issaxor qabilasidan</div>
  <div id="29"><sup><a href="https://www.kitobook.com/compare/book/04/01/29/" title="сравнение переводов, параллельные ссылки">29</a></sup> — 54.400 ta odam,</div>
  <div id="30"><sup><a href="https://www.kitobook.com/compare/book/04/01/30/" title="сравнение переводов, параллельные ссылки">30</a></sup> Zabulun qabilasidan</div>
  <div id="31"><sup><a href="https://www.kitobook.com/compare/book/04/01/31/" title="сравнение переводов, параллельные ссылки">31</a></sup> — 57.400 ta odam,</div>
  <div id="32"><sup><a href="https://www.kitobook.com/compare/book/04/01/32/" title="сравнение переводов, параллельные ссылки">32</a></sup> Yusuf o‘g‘li Efrayim qabilasidan</div>
  <div id="33"><sup><a href="https://www.kitobook.com/compare/book/04/01/33/" title="сравнение переводов, параллельные ссылки">33</a></sup> — 40.500 ta odam,</div>
  <div id="34"><sup><a href="https://www.kitobook.com/compare/book/04/01/34/" title="сравнение переводов, параллельные ссылки">34</a></sup> Yusuf o‘g‘li Manashe qabilasidan</div>
  <div id="35"><sup><a href="https://www.kitobook.com/compare/book/04/01/35/" title="сравнение переводов, параллельные ссылки">35</a></sup> — 32.200 ta odam,</div>
  <div id="36"><sup><a href="https://www.kitobook.com/compare/book/04/01/36/" title="сравнение переводов, параллельные ссылки">36</a></sup> Benyamin qabilasidan</div>
  <div id="37"><sup><a href="https://www.kitobook.com/compare/book/04/01/37/" title="сравнение переводов, параллельные ссылки">37</a></sup> — 35.400 ta odam,</div>
  <div id="38"><sup><a href="https://www.kitobook.com/compare/book/04/01/38/" title="сравнение переводов, параллельные ссылки">38</a></sup> Dan qabilasidan</div>
  <div id="39"><sup><a href="https://www.kitobook.com/compare/book/04/01/39/" title="сравнение переводов, параллельные ссылки">39</a></sup> — 62.700 ta odam,</div>
  <div id="40"><sup><a href="https://www.kitobook.com/compare/book/04/01/40/" title="сравнение переводов, параллельные ссылки">40</a></sup> Osher qabilasidan</div>
  <div id="41"><sup><a href="https://www.kitobook.com/compare/book/04/01/41/" title="сравнение переводов, параллельные ссылки">41</a></sup> — 41.500 ta odam,</div>
  <div id="42"><sup><a href="https://www.kitobook.com/compare/book/04/01/42/" title="сравнение переводов, параллельные ссылки">42</a></sup> Naftali qabilasidan</div>
  <div id="43"><sup><a href="https://www.kitobook.com/compare/book/04/01/43/" title="сравнение переводов, параллельные ссылки">43</a></sup> — 53.400 ta odam.</div>
  <div id="44"><sup><a href="https://www.kitobook.com/compare/book/04/01/44/" title="сравнение переводов, параллельные ссылки">44</a></sup> Muso, Horun va Isroil xalqining o‘n ikki urug‘boshisi sanab chiqqan odamlar ana shular edilar. Ularning hammasi ota–bobolarining nasli bo‘yicha ro‘yxatga olindi.</div>
  <div id="45"><sup><a href="https://www.kitobook.com/compare/book/04/01/45/" title="сравнение переводов, параллельные ссылки">45</a></sup> Xullas, Isroil xalqining yigirma va undan yuqori yoshdagi urushga yaroqli hamma erkaklari xonadonlari bo‘yicha sanalganda,</div>
  <div id="46"><sup><a href="https://www.kitobook.com/compare/book/04/01/46/" title="сравнение переводов, параллельные ссылки">46</a></sup> 603.550 ta chiqdi.</div>
  <div id="47"><sup><a href="https://www.kitobook.com/compare/book/04/01/47/" title="сравнение переводов, параллельные ссылки">47</a></sup> Levi qabilasi esa ro‘yxatga kiritilmagan edi,</div>
  <div id="48"><sup><a href="https://www.kitobook.com/compare/book/04/01/48/" title="сравнение переводов, параллельные ссылки">48</a></sup> chunki Musoga Egamiz shunday degandi:</div>
  <div id="49"><sup><a href="https://www.kitobook.com/compare/book/04/01/49/" title="сравнение переводов, параллельные ссылки">49</a></sup> “Levi qabilasini ro‘yxatga kiritma, ularni Isroil xalqi bilan birga sanama.</div>
  <div id="50"><sup><a href="https://www.kitobook.com/compare/book/04/01/50/" title="сравнение переводов, параллельные ссылки">50</a></sup> LevilargaMuqaddas ahd chodirini, uning hamma ashyolarini va chodirga tegishli bo‘lgan barcha narsalarni topshir. Yo‘lga chiqqanlaringizda, ular chodirni va undagi hamma ashyolarni ko‘tarib yursinlar. Chodirni asrab– avaylab, uning yoniga o‘z chodirlarini tiksinlar.</div>
  <div id="51"><sup><a href="https://www.kitobook.com/compare/book/04/01/51/" title="сравнение переводов, параллельные ссылки">51</a></sup> Har safar chodir ko‘chirilganda, levilar Muqaddas chodirni yig‘ishsin. Qarorgoh qurganingizda esa chodirni yana o‘rnatishsin. Chodirning yaqiniga borgan boshqa har qanday odam uchun jazo o‘limdir.</div>
  <div id="52"><sup><a href="https://www.kitobook.com/compare/book/04/01/52/" title="сравнение переводов, параллельные ссылки">52</a></sup> Qolgan Isroil qabilalari o‘z qarorgohlarida guruh–guruh bo‘lib joylashsin.</div>
  <div id="53"><sup><a href="https://www.kitobook.com/compare/book/04/01/53/" title="сравнение переводов, параллельные ссылки">53</a></sup> Isroil xalqi Mening qahr–g‘azabimga uchramasligi uchun, levilar o‘z chodirlarini Muqaddas ahd chodiri atrofida o‘rnatib, o‘sha yerda chodirni qo‘riqlashsin.”</div>
  <div id="54"><sup><a href="https://www.kitobook.com/compare/book/04/01/54/" title="сравнение переводов, параллельные ссылки">54</a></sup> Musoga Egamiz qanday amr etgan bo‘lsa, Isroil xalqi shuni qildi.</div>
</div>