<div itemprop="articleBody" class="text">
  <div id="1"><sup><a href="https://www.kitobook.com/compare/book/04/31/1/" title="сравнение переводов, параллельные ссылки">1</a></sup> Egamiz Musoga aytdi:</div>
  <div id="2"><sup><a href="https://www.kitobook.com/compare/book/04/31/2/" title="сравнение переводов, параллельные ссылки">2</a></sup> — Isroil xalqi uchun Midiyonlardan qasos ol. Shundan keyin sen olamdan ko‘z yumasan.</div>
  <div id="3"><sup><a href="https://www.kitobook.com/compare/book/04/31/3/" title="сравнение переводов, параллельные ссылки">3</a></sup> Shundan keyin Muso xalqqa aytdi: — Odamlaringizning bir qismini qurollantiringlar. Ular Midiyon xalqi bilan jang qilib, ulardan Egamizning qasosini olishsin.</div>
  <div id="4"><sup><a href="https://www.kitobook.com/compare/book/04/31/4/" title="сравнение переводов, параллельные ссылки">4</a></sup> Har bir Isroil qabilasidan mingtadan odamni urushga jo‘natinglar.</div>
  <div id="5"><sup><a href="https://www.kitobook.com/compare/book/04/31/5/" title="сравнение переводов, параллельные ссылки">5</a></sup> Har bir Isroil qabilasidan mingtadan odam tanlab olindi, jami o‘n ikki ming odam qurollanib jangga shay bo‘ldi.</div>
  <div id="6"><sup><a href="https://www.kitobook.com/compare/book/04/31/6/" title="сравнение переводов, параллельные ссылки">6</a></sup> Muso ularni va ular bilan birga Elazar o‘g‘li ruhoniy Finxazni urushga jo‘natdi. Finxaz o‘zi bilan muqaddas ashyolarni va karnaylarni olib ketdi. Bu karnaylar xatardan darak berish uchun chalinardi.</div>
  <div id="7"><sup><a href="https://www.kitobook.com/compare/book/04/31/7/" title="сравнение переводов, параллельные ссылки">7</a></sup> Egamiz Musoga amr qilganday, Isroil sipohlari Midiyonlar bilan jang qilishdi. Ular Midiyon xalqining butun erkak zotini qirib tashlashdi.</div>
  <div id="8"><sup><a href="https://www.kitobook.com/compare/book/04/31/8/" title="сравнение переводов, параллельные ссылки">8</a></sup> Midiyon xalqining beshala shohini — Evi, Raxem, Zur, Xur, Rabani ham boshqalar qatori o‘ldirib yuborishdi. Bavo‘r o‘g‘li Balomni ham qilichdan o‘tkazishdi.</div>
  <div id="9"><sup><a href="https://www.kitobook.com/compare/book/04/31/9/" title="сравнение переводов, параллельные ссылки">9</a></sup> Midiyon xalqining ayollariyu bolalarini asir qilib, jamiki podalarini, suruvlarini va mol–mulkini o‘lja qilib olishdi.</div>
  <div id="10"><sup><a href="https://www.kitobook.com/compare/book/04/31/10/" title="сравнение переводов, параллельные ссылки">10</a></sup> Midiyon xalqi istiqomat qilgan hamma shaharu qarorgohlarga o‘t qo‘yishdi.</div>
  <div id="11"><sup><a href="https://www.kitobook.com/compare/book/04/31/11/" title="сравнение переводов, параллельные ссылки">11</a></sup> Olgan hamma o‘ljalarini — odamidan tortib moligacha</div>
  <div id="12"><sup><a href="https://www.kitobook.com/compare/book/04/31/12/" title="сравнение переводов, параллельные ссылки">12</a></sup> qarorgohga — Muso, ruhoniy Elazar va Isroil jamoasi huzuriga olib kelishdi. Qarorgoh Mo‘ab tekisligida, Yerixo shahri ro‘parasidagi Iordan daryosi bo‘yida joylashgan edi.</div>
  <div id="13"><sup><a href="https://www.kitobook.com/compare/book/04/31/13/" title="сравнение переводов, параллельные ссылки">13</a></sup> Muso, ruhoniy Elazar va jamoaning hamma yo‘lboshchilari ularni kutib olish uchun qarorgohdan tashqariga chiqishdi.</div>
  <div id="14"><sup><a href="https://www.kitobook.com/compare/book/04/31/14/" title="сравнение переводов, параллельные ссылки">14</a></sup> Muso urushdan qaytib kelgan mingboshi va yuzboshilardan qattiq g‘azablandi.</div>
  <div id="15"><sup><a href="https://www.kitobook.com/compare/book/04/31/15/" title="сравнение переводов, параллельные ссылки">15</a></sup> — Nimaga hamma ayollarni tirik qoldirdingiz? — deb so‘radi ulardan Muso.</div>
  <div id="16"><sup><a href="https://www.kitobook.com/compare/book/04/31/16/" title="сравнение переводов, параллельные ссылки">16</a></sup> — Balomning maslahati bilan Piyor tog‘ida Isroil xalqini Egamizga xiyonat qilishga undagan shular– ku! O‘shalarning dastidan Egamizning jamoasi orasida o‘lat paydo bo‘lgan edi!</div>
  <div id="17"><sup><a href="https://www.kitobook.com/compare/book/04/31/17/" title="сравнение переводов, параллельные ссылки">17</a></sup> Qani, bo‘linglar, hamma o‘g‘il bolalarni va er ko‘rgan ayollarni o‘ldiringlar.</div>
  <div id="18"><sup><a href="https://www.kitobook.com/compare/book/04/31/18/" title="сравнение переводов, параллельные ссылки">18</a></sup> Faqat er ko‘rmagan qizlarni o‘zingiz uchun tirik qoldiringlar.</div>
  <div id="19"><sup><a href="https://www.kitobook.com/compare/book/04/31/19/" title="сравнение переводов, параллельные ссылки">19</a></sup> So‘ng yetti kun davomida qarorgohdan tashqarida bo‘linglar. Qaysi biringiz odam o‘ldirgan yoki jasadga qo‘l tekkizgan bo‘lsangiz, uchinchi va yettinchi kunlari poklaninglar. Sizlar bilan birga asirlar ham poklanishsin.</div>
  <div id="20"><sup><a href="https://www.kitobook.com/compare/book/04/31/20/" title="сравнение переводов, параллельные ссылки">20</a></sup> Hamma kiyimlarni, barcha charm va yog‘och buyumlarni, echki junidan to‘qilgan hamma narsalarni poklanglar.</div>
  <div id="21"><sup><a href="https://www.kitobook.com/compare/book/04/31/21/" title="сравнение переводов, параллельные ссылки">21</a></sup> Ruhoniy Elazar urushga borgan sipohlarga aytdi: — Musoga Egamiz amr etgan qonun shundan iborat:</div>
  <div id="22"><sup><a href="https://www.kitobook.com/compare/book/04/31/22/" title="сравнение переводов, параллельные ссылки">22</a></sup> oltin, kumush, bronza, temir, qalay va qo‘rg‘oshin</div>
  <div id="23"><sup><a href="https://www.kitobook.com/compare/book/04/31/23/" title="сравнение переводов, параллельные ссылки">23</a></sup> — olovda yonmaydigan hamma narsalarni olovdan o‘tkazib poklanglar. Bundan tashqari, poklanish suvi bilan ham poklanglar. Olovda yonadigan buyumlarni esa suvning o‘zi bilan poklanglar.</div>
  <div id="24"><sup><a href="https://www.kitobook.com/compare/book/04/31/24/" title="сравнение переводов, параллельные ссылки">24</a></sup> Yettinchi kuni kiyimlaringizni yuvinglar. Shunda pok bo‘lasizlar. Keyin qarorgohga kirsangiz bo‘ladi.</div>
  <div id="25"><sup><a href="https://www.kitobook.com/compare/book/04/31/25/" title="сравнение переводов, параллельные ссылки">25</a></sup> Egamiz yana Musoga aytdi:</div>
  <div id="26"><sup><a href="https://www.kitobook.com/compare/book/04/31/26/" title="сравнение переводов, параллельные ссылки">26</a></sup> — Sen, ruhoniy Elazar va jamoaning urug‘boshilari asir olingan odamlarni, o‘lja olingan hayvonlarni hisoblab chiqinglar.</div>
  <div id="27"><sup><a href="https://www.kitobook.com/compare/book/04/31/27/" title="сравнение переводов, параллельные ссылки">27</a></sup> Asiru o‘ljalarni teng ikki qismga bo‘lib, bir qismini urushga borgan sipohlarga, ikkinchi qismini butun jamoaga beringlar.</div>
  <div id="28"><sup><a href="https://www.kitobook.com/compare/book/04/31/28/" title="сравнение переводов, параллельные ссылки">28</a></sup> Urushga borgan sipohlar ulushidan Men, Egangiz, uchun ulush ajratinglar. Asirlar, mol, eshak, qo‘y va echkilarning har besh yuztasidan bittasini Menga ulush qilib beringlar.</div>
  <div id="29"><sup><a href="https://www.kitobook.com/compare/book/04/31/29/" title="сравнение переводов, параллельные ссылки">29</a></sup> Sipohlardan olingan bu ulushni Menga nazr qilib, ruhoniy Elazarga beringlar.</div>
  <div id="30"><sup><a href="https://www.kitobook.com/compare/book/04/31/30/" title="сравнение переводов, параллельные ссылки">30</a></sup> Xalqqa tegishli bo‘lgan o‘ljaning ikkinchi qismidan Muqaddas chodir uchun mas’ul bo‘lgan levilarga ulush beringlar. Asirlar, mol, eshak, qo‘y va echkilarning har elliktasidan bittasi levilarga berilsin.</div>
  <div id="31"><sup><a href="https://www.kitobook.com/compare/book/04/31/31/" title="сравнение переводов, параллельные ссылки">31</a></sup> Muso bilan ruhoniy Elazar Egamizning Musoga bergan amrini ado etishdi.</div>
  <div id="32"><sup><a href="https://www.kitobook.com/compare/book/04/31/32/" title="сравнение переводов, параллельные ссылки">32</a></sup> Sipohlar qo‘lga kiritgan narsalardan tashqari o‘lja qilib olgan mol–hol va ayollarning umumiy soni quyidagicha edi: qo‘y–echkilar — 675.000 ta,</div>
  <div id="33"><sup><a href="https://www.kitobook.com/compare/book/04/31/33/" title="сравнение переводов, параллельные ссылки">33</a></sup> mollar — 72.000 ta,</div>
  <div id="34"><sup><a href="https://www.kitobook.com/compare/book/04/31/34/" title="сравнение переводов, параллельные ссылки">34</a></sup> eshaklar — 61.000 ta,</div>
  <div id="35"><sup><a href="https://www.kitobook.com/compare/book/04/31/35/" title="сравнение переводов, параллельные ссылки">35</a></sup> er ko‘rmagan qizlar — 32.000 ta.</div>
  <div id="36"><sup><a href="https://www.kitobook.com/compare/book/04/31/36/" title="сравнение переводов, параллельные ссылки">36</a></sup> O‘ljaning urushga borgan sipohlarga tegishli qismi quyidagicha edi: qo‘y–echkilar — 337.500 ta,</div>
  <div id="37"><sup><a href="https://www.kitobook.com/compare/book/04/31/37/" title="сравнение переводов, параллельные ссылки">37</a></sup> shulardan 675 ta qo‘y–echki Egamizning ulushidir,</div>
  <div id="38"><sup><a href="https://www.kitobook.com/compare/book/04/31/38/" title="сравнение переводов, параллельные ссылки">38</a></sup> mollar — 36.000 ta, shulardan 72 tasi Egamizning ulushidir,</div>
  <div id="39"><sup><a href="https://www.kitobook.com/compare/book/04/31/39/" title="сравнение переводов, параллельные ссылки">39</a></sup> eshaklar — 30.500 ta, shulardan 61 tasi Egamizning ulushidir,</div>
  <div id="40"><sup><a href="https://www.kitobook.com/compare/book/04/31/40/" title="сравнение переводов, параллельные ссылки">40</a></sup> er ko‘rmagan qizlar — 16.000 ta, shulardan 32 tasi Egamizning ulushidir.</div>
  <div id="41"><sup><a href="https://www.kitobook.com/compare/book/04/31/41/" title="сравнение переводов, параллельные ссылки">41</a></sup> Egamiz Musoga amr qilganday, Muso Egamizga ajratilgan ulushni nazr sifatida ruhoniy Elazarga berdi</div>
  <div id="42"><sup><a href="https://www.kitobook.com/compare/book/04/31/42/" title="сравнение переводов, параллельные ссылки">42</a></sup> Muso Isroil xalqi uchun sipohlarning o‘ljasidan ajratib olgan qism quyidagilardan iborat edi:</div>
  <div id="43"><sup><a href="https://www.kitobook.com/compare/book/04/31/43/" title="сравнение переводов, параллельные ссылки">43</a></sup> qo‘y–echkilar — 337.500 ta,</div>
  <div id="44"><sup><a href="https://www.kitobook.com/compare/book/04/31/44/" title="сравнение переводов, параллельные ссылки">44</a></sup> mollar — 36.000 ta,</div>
  <div id="45"><sup><a href="https://www.kitobook.com/compare/book/04/31/45/" title="сравнение переводов, параллельные ссылки">45</a></sup> eshaklar — 30.500 ta,</div>
  <div id="46"><sup><a href="https://www.kitobook.com/compare/book/04/31/46/" title="сравнение переводов, параллельные ссылки">46</a></sup> er ko‘rmagan qizlar — 16.000 ta.</div>
  <div id="47"><sup><a href="https://www.kitobook.com/compare/book/04/31/47/" title="сравнение переводов, параллельные ссылки">47</a></sup> Isroil xalqi ulush qilib olgan odamu hayvonlarning har elliktasidan bittasini Muso Egamizning Muqaddas chodiri uchun mas’ul bo‘lgan levilarga berdi. Egamiz Musoga qanday amr qilgan bo‘lsa, Muso shuni qildi.</div>
  <div id="48"><sup><a href="https://www.kitobook.com/compare/book/04/31/48/" title="сравнение переводов, параллельные ссылки">48</a></sup> Shundan so‘ng mingboshi va yuzboshilar Musoning huzuriga kelishdi.</div>
  <div id="49"><sup><a href="https://www.kitobook.com/compare/book/04/31/49/" title="сравнение переводов, параллельные ссылки">49</a></sup> Ular Musoga: — Biz, qullaringiz, qo‘limiz ostidagi sipohlarni sanab chiqdik, — deyishdi, — bironta odamimizni yo‘qotmabmiz.</div>
  <div id="50"><sup><a href="https://www.kitobook.com/compare/book/04/31/50/" title="сравнение переводов, параллельные ссылки">50</a></sup> O‘zimizni Egamiz hukmidan himoya qilish uchun, biz topgan oltin buyumlarimizni — bilaguzuklar, muhr uzuklar, sirg‘alar va zebigardonlarimizni Egamizga nazr qilib olib keldik.</div>
  <div id="51"><sup><a href="https://www.kitobook.com/compare/book/04/31/51/" title="сравнение переводов, параллельные ссылки">51</a></sup> Muso bilan ruhoniy Elazar ular olib kelgan hamma oltin zeb–ziynatlarni olishdi.</div>
  <div id="52"><sup><a href="https://www.kitobook.com/compare/book/04/31/52/" title="сравнение переводов, параллельные ссылки">52</a></sup> Mingboshi va yuzboshilar Egamizga nazr qilgan oltinning umumiy og‘irligi o‘n ikki pudga yaqin chiqdi.</div>
  <div id="53"><sup><a href="https://www.kitobook.com/compare/book/04/31/53/" title="сравнение переводов, параллельные ссылки">53</a></sup> Oddiy sipohlar esa qo‘lga kiritgan o‘ljalarni o‘zlariga qoldirgan edilar.</div>
  <div id="54"><sup><a href="https://www.kitobook.com/compare/book/04/31/54/" title="сравнение переводов, параллельные ссылки">54</a></sup> Isroil xalqini Egamiz doim esida tutishi uchun, Muso bilan ruhoniy Elazar mingboshi va yuzboshilardan olgan oltin buyumlarni Uchrashuv chodiriga olib kelishdi.</div>
</div>