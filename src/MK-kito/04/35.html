<div itemprop="articleBody" class="text">
  <div id="1"><sup><a href="https://www.kitobook.com/compare/book/04/35/1/" title="сравнение переводов, параллельные ссылки">1</a></sup> Mo‘ab tekisligida, Yerixo shahrining ro‘parasidagi Iordan daryosi bo‘yida Egamiz Musoga dedi:</div>
  <div id="2"><sup><a href="https://www.kitobook.com/compare/book/04/35/2/" title="сравнение переводов, параллельные ссылки">2</a></sup> “Isroil xalqiga buyur, ular mulk qilib oladigan yeridan levilarga yashash uchun shaharlar berishsin. Shuningdek, shaharlarning atrofidagi yaylovlarni ham berishsin.</div>
  <div id="3"><sup><a href="https://www.kitobook.com/compare/book/04/35/3/" title="сравнение переводов, параллельные ссылки">3</a></sup> Shaharlar levilarga vatan bo‘ladi, yaylovlar esa mol–holi uchun yaraydi.</div>
  <div id="4"><sup><a href="https://www.kitobook.com/compare/book/04/35/4/" title="сравнение переводов, параллельные ссылки">4</a></sup> Levilarga beriladigan yaylovlar shahar devoridan 1000 tirsak masofada bo‘lgan tevarakdagi hamma yaylovlarni o‘z ichiga olsin.</div>
  <div id="5"><sup><a href="https://www.kitobook.com/compare/book/04/35/5/" title="сравнение переводов, параллельные ссылки">5</a></sup> Shahar tashqarisidan sharq, janub, g‘arb, shimol tomonga 2000 tirsak o‘lchanglar, shahar o‘rtada bo‘lsin. Shahar atrofi esa ularning yaylovlari bo‘ladi.</div>
  <div id="6"><sup><a href="https://www.kitobook.com/compare/book/04/35/6/" title="сравнение переводов, параллельные ссылки">6</a></sup> Sizlar levilarga beradigan shaharlaringizning oltitasi panoh shaharlar bo‘lsin. Birortangiz bilmasdan odam o‘ldirib qo‘ysangiz, o‘sha shaharlarning biriga qochib borishingiz mumkin. Bu oltita shahardan tashqari levilarga yana qirq ikkita shahar beringlar.</div>
  <div id="7"><sup><a href="https://www.kitobook.com/compare/book/04/35/7/" title="сравнение переводов, параллельные ссылки">7</a></sup> Hammasi bo‘lib levilarga qirq sakkizta shahar va ular atrofidagi yaylovlar berilsin.</div>
  <div id="8"><sup><a href="https://www.kitobook.com/compare/book/04/35/8/" title="сравнение переводов, параллельные ссылки">8</a></sup> Isroil xalqi mulkidan har bir qabila olgan ulushining hajmiga ko‘ra, levilarga shaharlar ajratib beringlar. Kattaroq ulush olgan qabila ko‘proq, kichikroq ulush olgan qabila esa kamroq shahar bersin.”</div>
  <div id="9"><sup><a href="https://www.kitobook.com/compare/book/04/35/9/" title="сравнение переводов, параллельные ссылки">9</a></sup> Isroil xalqiga quyidagi amr va qonunlarni yetkaz, deb Musoga Egamiz shunday amr berdi:</div>
  <div id="10"><sup><a href="https://www.kitobook.com/compare/book/04/35/10/" title="сравнение переводов, параллельные ссылки">10</a></sup> “Sizlar Iordan daryosining narigi tomoniga o‘tib, Kan’on yurtiga kirganlaringizdan keyin,</div>
  <div id="11"><sup><a href="https://www.kitobook.com/compare/book/04/35/11/" title="сравнение переводов, параллельные ссылки">11</a></sup> o‘zlaringiz uchun panoh shaharlarni tanlanglar. Birortasi bilmasdan odam o‘ldirib qo‘ysa, o‘sha shaharlarning biriga qochib bora oladigan bo‘lsin.</div>
  <div id="12"><sup><a href="https://www.kitobook.com/compare/book/04/35/12/" title="сравнение переводов, параллельные ссылки">12</a></sup> Qotil jamoa oldida hukm qilinishdan oldin o‘ldirilib qo‘yilmasligi uchun, bu shaharlar qotilga qasoskordan panoh bo‘ladi.</div>
  <div id="13"><sup><a href="https://www.kitobook.com/compare/book/04/35/13/" title="сравнение переводов, параллельные ссылки">13</a></sup> Oltita panoh shahringiz bo‘lsin.</div>
  <div id="14"><sup><a href="https://www.kitobook.com/compare/book/04/35/14/" title="сравнение переводов, параллельные ссылки">14</a></sup> Uchta shaharni Iordan daryosining sharq tomonidan, qolgan uchtasini Kan’on yurtidan tanlanglar.</div>
  <div id="15"><sup><a href="https://www.kitobook.com/compare/book/04/35/15/" title="сравнение переводов, параллельные ссылки">15</a></sup> Ana shu oltita shahar sizlar uchun ham, orangizda vaqtincha yoki doimiy ravishda istiqomat qilayotgan musofirlar uchun ham panoh bo‘ladi. Birortasini tasodifan o‘ldirib qo‘ygan odam o‘sha yoqqa qochib borsin.</div>
  <div id="16"><sup><a href="https://www.kitobook.com/compare/book/04/35/16/" title="сравнение переводов, параллельные ссылки">16</a></sup> Agar birorta odam boshqasini temir asbob bilan urib o‘ldirib qo‘ysa, urgan odam qotil hisoblanadi va o‘sha odamning jazosi o‘limdir.</div>
  <div id="17"><sup><a href="https://www.kitobook.com/compare/book/04/35/17/" title="сравнение переводов, параллельные ссылки">17</a></sup> Odamni tosh bilan urib o‘ldirgan kishi ham qotildir. Qotilning jazosi o‘limdir.</div>
  <div id="18"><sup><a href="https://www.kitobook.com/compare/book/04/35/18/" title="сравнение переводов, параллельные ссылки">18</a></sup> Odamni yog‘och qurol bilan urib o‘ldirgan kishi ham qotildir. Qotilning jazosi o‘limdir.</div>
  <div id="19"><sup><a href="https://www.kitobook.com/compare/book/04/35/19/" title="сравнение переводов, параллельные ссылки">19</a></sup> Marhumning xunini oladigan odam qotilni o‘ldirsin. Qotilni uchratib qolganda uning jonini olsin.</div>
  <div id="20"><sup><a href="https://www.kitobook.com/compare/book/04/35/20/" title="сравнение переводов, параллельные ссылки">20</a></sup> Shuningdek, agar birortasi boshqasini yomon ko‘rgani uchun itarib yoki qasddan unga biror narsani otib o‘ldirib qo‘ysa,</div>
  <div id="21"><sup><a href="https://www.kitobook.com/compare/book/04/35/21/" title="сравнение переводов, параллельные ссылки">21</a></sup> yoxud adovatdan unga musht tushirib o‘ldirsa, urgan odamning jazosi o‘limdir. U qotildir. Marhumning xunini oladigan odam qotilni uchratganda o‘ldirsin.</div>
  <div id="22"><sup><a href="https://www.kitobook.com/compare/book/04/35/22/" title="сравнение переводов, параллельные ссылки">22</a></sup> Bordi–yu, biri boshqasini bexosdan, xusumat qilmay, turtib yuborsa yoki qasd qilmay biror narsa otsa</div>
  <div id="23"><sup><a href="https://www.kitobook.com/compare/book/04/35/23/" title="сравнение переводов, параллельные ссылки">23</a></sup> yo ko‘rmay turib ustiga tosh tushirib yuborsa va o‘sha odam o‘lsa, jamoa qasoskor bilan odam o‘ldirgan kishining orasidagi mojaroni hal qilsin.</div>
  <div id="24"><sup><a href="https://www.kitobook.com/compare/book/04/35/24/" title="сравнение переводов, параллельные ссылки">24</a></sup> Chunki odam o‘ldirganning va marhumning orasida hech qanday adovat bo‘lmagan edi.</div>
  <div id="25"><sup><a href="https://www.kitobook.com/compare/book/04/35/25/" title="сравнение переводов, параллельные ссылки">25</a></sup> Jamoa qotilni qasoskorning qo‘lidan xalos qilib, uni qaytarib panoh shaharga jo‘natsin. Moy surtib tanlangan oliy ruhoniy vafot etguncha, qotil o‘sha yerda qolsin.</div>
  <div id="26"><sup><a href="https://www.kitobook.com/compare/book/04/35/26/" title="сравнение переводов, параллельные ссылки">26</a></sup> Lekin qotil panoh shahar chegarasidan chiqsa</div>
  <div id="27"><sup><a href="https://www.kitobook.com/compare/book/04/35/27/" title="сравнение переводов, параллельные ссылки">27</a></sup> va qasoskor uni panoh shahardan tashqarida tutib olib o‘ldirsa, qasoskor qotillikda ayblanmaydi.</div>
  <div id="28"><sup><a href="https://www.kitobook.com/compare/book/04/35/28/" title="сравнение переводов, параллельные ссылки">28</a></sup> Chunki oliy ruhoniy vafot etguncha, qotil panoh shaharda qolishi lozim edi. Oliy ruhoniyning vafotidan so‘nggina u o‘z uyiga qaytib borishi mumkin edi.</div>
  <div id="29"><sup><a href="https://www.kitobook.com/compare/book/04/35/29/" title="сравнение переводов, параллельные ссылки">29</a></sup> Mana shular sizlar uchun avlodlaringiz osha, qayerda yashasangiz ham, qonun bo‘lib qolsin.</div>
  <div id="30"><sup><a href="https://www.kitobook.com/compare/book/04/35/30/" title="сравнение переводов, параллельные ссылки">30</a></sup> Odam o‘ldirgan kishi faqat guvohlarning ko‘rsatmalari asosidagina qotillikda ayblanib, o‘limga mahkum qilinsin. Bitta odamning guvohligi asosida hech kim o‘ldirilmasin.</div>
  <div id="31"><sup><a href="https://www.kitobook.com/compare/book/04/35/31/" title="сравнение переводов, параллельные ссылки">31</a></sup> O‘limga hukm qilingan qotilning joni evaziga pul olmanglar. Qotilni albatta o‘ldiringlar.</div>
  <div id="32"><sup><a href="https://www.kitobook.com/compare/book/04/35/32/" title="сравнение переводов, параллельные ссылки">32</a></sup> Panoh shaharga qochib ketgan odamdan ham pul olmanglar, u oliy ruhoniyning vafotidan oldin o‘z yeriga qaytib kelib yashashi uchun yo‘l qo‘ymanglar.</div>
  <div id="33"><sup><a href="https://www.kitobook.com/compare/book/04/35/33/" title="сравнение переводов, параллельные ссылки">33</a></sup> O‘zingiz yashab yurgan yerni bulg‘amanglar. Yer to‘kilgan qon tufayli bulg‘anadi. Qotillik tufayli bulg‘angan yerni faqat qotilning qoni bilan tozalab bo‘ladi.</div>
  <div id="34"><sup><a href="https://www.kitobook.com/compare/book/04/35/34/" title="сравнение переводов, параллельные ссылки">34</a></sup> O‘zlaringiz yashaydigan va Men istiqomat qiladigan yerni bulg‘amanglar, zotan Men, Egangiz, Isroil xalqi orasida istiqomat qilaman.”</div>
</div>