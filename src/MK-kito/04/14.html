<div itemprop="articleBody" class="text">
  <div id="1"><sup><a href="https://www.kitobook.com/compare/book/04/14/1/" title="сравнение переводов, параллельные ссылки">1</a></sup> Keyin butun jamoa fig‘on chekib, tun bo‘yi yig‘i–sig‘i qilib chiqdi.</div>
  <div id="2"><sup><a href="https://www.kitobook.com/compare/book/04/14/2/" title="сравнение переводов, параллельные ссылки">2</a></sup> Jamiki Isroil xalqi Muso va Horundan ming‘irlab nolib, ularga shunday dedi: — Qaniydi, Misrda o‘lib ketganimizda yoki shu sahroda jon berganimizda edi!</div>
  <div id="3"><sup><a href="https://www.kitobook.com/compare/book/04/14/3/" title="сравнение переводов, параллельные ссылки">3</a></sup> Agar jangda qirilib ketadigan bo‘lsak, nima uchun Egamiz bizni o‘sha yurtga olib boryapti? Bizning xotinu bola– chaqalarimiz dushmanga o‘lja bo‘ladi–ku! Bundan ko‘ra, Misrga qaytib ketganimiz yaxshiroq emasmi?!</div>
  <div id="4"><sup><a href="https://www.kitobook.com/compare/book/04/14/4/" title="сравнение переводов, параллельные ссылки">4</a></sup> Shundan so‘ng ular o‘zaro: “O‘zimizga bir yo‘lboshchi tanlaymiz–u, Misrga qaytib ketamiz”, deb kelishib olishdi.</div>
  <div id="5"><sup><a href="https://www.kitobook.com/compare/book/04/14/5/" title="сравнение переводов, параллельные ссылки">5</a></sup> Muso bilan Horun esa butun Isroil jamoasi oldida muk tushishdi.</div>
  <div id="6"><sup><a href="https://www.kitobook.com/compare/book/04/14/6/" title="сравнение переводов, параллельные ссылки">6</a></sup> Yurtni ko‘rib kelgan ayg‘oqchilarning ikkitasi Nun o‘g‘li Yoshua va Yafunax o‘g‘li Xolib qayg‘udan kiyimlarini yirtishdi.</div>
  <div id="7"><sup><a href="https://www.kitobook.com/compare/book/04/14/7/" title="сравнение переводов, параллельные ссылки">7</a></sup> Ikkovi jamiki Isroil jamoasiga deyishdi: — Biz ko‘rib kelgan yurt — juda ham yaxshi joy!</div>
  <div id="8"><sup><a href="https://www.kitobook.com/compare/book/04/14/8/" title="сравнение переводов, параллельные ссылки">8</a></sup> Agar Egamiz bizdan mamnun bo‘lsa, U bizni o‘sha yurtga olib kiradi, sut va asal oqib yotgan o‘sha yurtni bizga beradi.</div>
  <div id="9"><sup><a href="https://www.kitobook.com/compare/book/04/14/9/" title="сравнение переводов, параллельные ссылки">9</a></sup> Faqat Egamizga qarshi isyon qilmanglar! U yurtning xalqidan qo‘rqmanglar! Ular biz uchun oson o‘lja bo‘lishadi. Ular pushti panohidan ayrilgan, Egamiz esa biz bilan bo‘ladi. Ulardan qo‘rqmanglar!</div>
  <div id="10"><sup><a href="https://www.kitobook.com/compare/book/04/14/10/" title="сравнение переводов, параллельные ссылки">10</a></sup> Lekin butun jamoa: “Yoshua va Xolibni toshbo‘ron qilamiz!” deb po‘pisa qildi. Shunda Egamiz ulug‘vorligini Uchrashuv chodirida jamiki Isroil xalqiga zohir qildi.</div>
  <div id="11"><sup><a href="https://www.kitobook.com/compare/book/04/14/11/" title="сравнение переводов, параллельные ссылки">11</a></sup> Egamiz Musoga dedi: — Qachongacha bu xalq Meni xo‘rlaydi?! Ularning orasida qancha mo‘jiza ko‘rsatgan bo‘lsam–u, qachongacha Menga ishonmay yuradi?!</div>
  <div id="12"><sup><a href="https://www.kitobook.com/compare/book/04/14/12/" title="сравнение переводов, параллельные ссылки">12</a></sup> Men o‘lat yuborib bu xalqni qirib tashlayman. Sendan esa ulardan ham kuchliroq va buyukroq bir xalq yarataman.</div>
  <div id="13"><sup><a href="https://www.kitobook.com/compare/book/04/14/13/" title="сравнение переводов, параллельные ссылки">13</a></sup> Ammo Muso Egamizga shunday javob qildi: — Sen bu xalqni O‘z qudrating bilan Misrliklar orasidan olib chiqqan eding–ku! Agar xalqingni qirib tashlasang, Misrliklar bu haqda eshitishadi.</div>
  <div id="14"><sup><a href="https://www.kitobook.com/compare/book/04/14/14/" title="сравнение переводов, параллельные ссылки">14</a></sup> Ular bu yurtda istiqomat qilayotgan xalqlarga ham bu haqda xabar berishadi. Ey, Egam, o‘sha xalqlar Sen biz bilan ekaningni bilishadi. Sen biz bilan yuzma–yuz ko‘rishganingni, Sening buluting doimo bizning tepamizda turganini, Sen bizni kunduzi ustun shaklidagi bulut ichida, kechasi ustun shaklidagi alanga ichida yo‘lga boshlaganingni ular bilishadi, axir!</div>
  <div id="15"><sup><a href="https://www.kitobook.com/compare/book/04/14/15/" title="сравнение переводов, параллельные ссылки">15</a></sup> Bordi–yu, sen xalqingning hammasini birday qirib tashlasang, Sening ulug‘vorliging haqida eshitgan xalqlar:</div>
  <div id="16"><sup><a href="https://www.kitobook.com/compare/book/04/14/16/" title="сравнение переводов, параллельные ссылки">16</a></sup> “Isroil xalqining Egasi qasam ichib va’da bergan yurtga O‘z xalqini olib kira olmagani uchun, ularni sahroda nobud qilib yuboribdi”, — deb aytishmaydimi?!</div>
  <div id="17"><sup><a href="https://www.kitobook.com/compare/book/04/14/17/" title="сравнение переводов, параллельные ссылки">17</a></sup> Yo, Rabbiy, iltijo qilaman, O‘z matonatingni ko‘rsat. Sen O‘zing aytgansan:</div>
  <div id="18"><sup><a href="https://www.kitobook.com/compare/book/04/14/18/" title="сравнение переводов, параллельные ссылки">18</a></sup> “Men, Egangizning jahli tez chiqmas, sodiq sevgim mo‘ldir. Fosiqlikni, isyonni kechiraman. Lekin aybdorni aslo jazosiz qoldirmayman. Men ularni jazolab, ularning gunohlari oqibatini bolalariga, nabiralariga va chevaralariga olib kelaman.”</div>
  <div id="19"><sup><a href="https://www.kitobook.com/compare/book/04/14/19/" title="сравнение переводов, параллельные ссылки">19</a></sup> O‘tinaman, cheksiz sevging tufayli bu xalqning gunohidan o‘t. Axir, Sen ularni Misrdan chiqqanlaridan beri kechirib kelyapsan.</div>
  <div id="20"><sup><a href="https://www.kitobook.com/compare/book/04/14/20/" title="сравнение переводов, параллельные ссылки">20</a></sup> — Iltimosingga muvofiq ularni kechiraman, — dedi Egamiz Musoga.</div>
  <div id="21"><sup><a href="https://www.kitobook.com/compare/book/04/14/21/" title="сравнение переводов, параллельные ссылки">21</a></sup> — Lekin Men barhayot Xudo bo‘lganim haqi, yer yuzini to‘ldirgan ulug‘vorligim haqi, ont ichib aytamanki,</div>
  <div id="22"><sup><a href="https://www.kitobook.com/compare/book/04/14/22/" title="сравнение переводов, параллельные ссылки">22</a></sup> bu odamlarning birortasi Men otalariga va’da qilgan yurtga kirmaydi. Ular Mening buyuk qudratimni, Misrda va sahroda qilgan mo‘jizalarimni ko‘ra turib Menga quloq solmadilar, Meni qayta–qayta sinadilar.</div>
  <div id="23"><sup><a href="https://www.kitobook.com/compare/book/04/14/23/" title="сравнение переводов, параллельные ссылки">23</a></sup> Meni xo‘rlagan bu odamlar Kan’on yurtini ko‘rmaydilar.</div>
  <div id="24"><sup><a href="https://www.kitobook.com/compare/book/04/14/24/" title="сравнение переводов, параллельные ссылки">24</a></sup> Lekin qulim Xolib bundaylardan emas. U Menga sodiq qoldi. Shuning uchun Men uni o‘zi ko‘rib kelgan o‘sha yurtga olib kiraman. Uning nasli yurtni egallaydi.</div>
  <div id="25"><sup><a href="https://www.kitobook.com/compare/book/04/14/25/" title="сравнение переводов, параллельные ссылки">25</a></sup> Endi esa Omolek va Kan’on xalqlari yashaydigan vodiylarga bora ko‘rmanglar. Ertagayoq orqaga qaytinglar, Qizil dengiz tomon yo‘l olib, sahroga boringlar.</div>
  <div id="26"><sup><a href="https://www.kitobook.com/compare/book/04/14/26/" title="сравнение переводов, параллельные ссылки">26</a></sup> Egamiz Muso bilan Horunga dedi:</div>
  <div id="27"><sup><a href="https://www.kitobook.com/compare/book/04/14/27/" title="сравнение переводов, параллельные ссылки">27</a></sup> — Qachongacha bu qabih jamoa Mendan noliyveradi?! Men Isroil xalqining ming‘irlab nolishini eshitdim.</div>
  <div id="28"><sup><a href="https://www.kitobook.com/compare/book/04/14/28/" title="сравнение переводов, параллельные ссылки">28</a></sup> Ularga borib Mening shu gapimni ayt: “Barhayot Xudo bo‘lganim haqi, ont ichib aytamanki, Men so‘raganlaringizning hammasini sizlarga beraman. Men, Egangiz, aytdim.</div>
  <div id="29"><sup><a href="https://www.kitobook.com/compare/book/04/14/29/" title="сравнение переводов, параллельные ссылки">29</a></sup> Jasadlaringiz mana shu sahroda qoladi. Ro‘yxatga kirgan yigirma va undan yuqori yoshdagilar — Mendan ming‘irlab noliganlarning hammasi</div>
  <div id="30"><sup><a href="https://www.kitobook.com/compare/book/04/14/30/" title="сравнение переводов, параллельные ссылки">30</a></sup> Men ont ichib, sizlarga yashash uchun bermoqchi bo‘lgan yurtga kirishmaydi. U yurtga faqat Yafunax o‘g‘li Xolib bilan Nun o‘g‘li Yoshua kirishadi.</div>
  <div id="31"><sup><a href="https://www.kitobook.com/compare/book/04/14/31/" title="сравнение переводов, параллельные ссылки">31</a></sup> Sizlar, bolalarimiz u yerda dushmanga o‘lja bo‘ladi, deb aytdingiz. Ammo Men bolalaringizni o‘sha yerga olib kiraman. Sizlar rad etgan o‘sha yurtdan ular bahra olishadi.</div>
  <div id="32"><sup><a href="https://www.kitobook.com/compare/book/04/14/32/" title="сравнение переводов, параллельные ссылки">32</a></sup> Sizlarning jasadlaringiz esa mana shu sahroda qolib ketadi.</div>
  <div id="33"><sup><a href="https://www.kitobook.com/compare/book/04/14/33/" title="сравнение переводов, параллельные ссылки">33</a></sup> Bolalaringiz sahroda qirq yil tentirab yuradi. Hammangiz mana shu sahroda nobud bo‘lmaguningizcha, bolalaringiz sizning sadoqatsizligingiz uchun azob tortishadi.</div>
  <div id="34"><sup><a href="https://www.kitobook.com/compare/book/04/14/34/" title="сравнение переводов, параллельные ссылки">34</a></sup> Sizlar o‘sha yurtni qirq kun davomida ko‘rib qaytib kelgan edingizlar. Endi gunohingiz uchun qirq yil, har bir kun evaziga bir yildan jazo tortib yurasizlar. Menga qarshi chiqqanlarning holi ne kechishini shunda bilasizlar!</div>
  <div id="35"><sup><a href="https://www.kitobook.com/compare/book/04/14/35/" title="сравнение переводов, параллельные ссылки">35</a></sup> Menga qarshi yig‘ilgan mana shu qabih jamoaning hammasini Men shunday ahvolga solamanki, ular mana shu sahroda qirilib, yo‘q bo‘lib ketishadi. Buni Men, Egangiz, aytdim.”</div>
  <div id="36"><sup><a href="https://www.kitobook.com/compare/book/04/14/36/" title="сравнение переводов, параллельные ссылки">36</a></sup> Muso Kan’on yurtiga ayg‘oqchi qilib yuborgan o‘nta odam bo‘lmag‘ur gaplar tarqatib, jamoaning Egamizdan ming‘irlab nolishiga sababchi bo‘lgan edi.</div>
  <div id="37"><sup><a href="https://www.kitobook.com/compare/book/04/14/37/" title="сравнение переводов, параллельные ссылки">37</a></sup> O‘sha yurt haqida noxush xabar olib kelgan bu odamlar o‘latga chalinib, Egamizning oldida jon berishdi.</div>
  <div id="38"><sup><a href="https://www.kitobook.com/compare/book/04/14/38/" title="сравнение переводов, параллельные ссылки">38</a></sup> Ayg‘oqchilardan faqat Nun o‘g‘li Yoshua bilan Yafunax o‘g‘li Xolib tirik qoldi.</div>
  <div id="39"><sup><a href="https://www.kitobook.com/compare/book/04/14/39/" title="сравнение переводов, параллельные ссылки">39</a></sup> Muso jamiki Isroil xalqiga shu gaplarni aytganda, xalq chuqur qayg‘uga botdi.</div>
  <div id="40"><sup><a href="https://www.kitobook.com/compare/book/04/14/40/" title="сравнение переводов, параллельные ссылки">40</a></sup> Ertasiga ular tong saharda turdilar, Kan’ondagi qirlarga tomon jo‘nayotib shunday dedilar: — Qani, ketdik, gunoh qilganimizni anglab yetdik. Mana endi Egamiz bizga va’da qilgan o‘sha yurtga kirishga tayyormiz.</div>
  <div id="41"><sup><a href="https://www.kitobook.com/compare/book/04/14/41/" title="сравнение переводов, параллельные ссылки">41</a></sup> Lekin Muso: — Nima uchun Egamizning amriga yana itoatsizlik qilyapsizlar? — dedi. — Bu bilan hech narsaga erisholmaysizlar–ku!</div>
  <div id="42"><sup><a href="https://www.kitobook.com/compare/book/04/14/42/" title="сравнение переводов, параллельные ссылки">42</a></sup> U yerga bormanglar. Egamiz sizlar bilan emas! Dushmanlaringiz oldida mag‘lub bo‘lasizlar!</div>
  <div id="43"><sup><a href="https://www.kitobook.com/compare/book/04/14/43/" title="сравнение переводов, параллельные ссылки">43</a></sup> Omolek va Kan’on xalqlari sizlarga qarshilik ko‘rsatishadi. Qirilib ketasizlar. Sizlar Egamizdan yuz o‘girganingiz uchun, U sizlar bilan birga bo‘lmaydi.</div>
  <div id="44"><sup><a href="https://www.kitobook.com/compare/book/04/14/44/" title="сравнение переводов, параллельные ссылки">44</a></sup> Biroq Isroil xalqi bilganidan qolmay o‘sha yerdagi qirlarga chiqdi. Egamizning ahd sandig‘i bilan Muso esa qarorgohda qolishdi.</div>
  <div id="45"><sup><a href="https://www.kitobook.com/compare/book/04/14/45/" title="сравнение переводов, параллельные ссылки">45</a></sup> O‘sha qirlarda istiqomat qiladigan Omolek va Kan’on xalqlari pastga tushib, Isroil xalqiga hujum qilishdi, ularni Xo‘rmaxgacha quvib borishdi.</div>
</div>