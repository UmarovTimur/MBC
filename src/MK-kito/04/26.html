<div itemprop="articleBody" class="text">
  <div id="1"><sup><a href="https://www.kitobook.com/compare/book/04/26/1/" title="сравнение переводов, параллельные ссылки">1</a></sup> O‘latdan so‘ng Egamiz Muso bilan ruhoniy Horun o‘g‘li Elazarga dedi:</div>
  <div id="2"><sup><a href="https://www.kitobook.com/compare/book/04/26/2/" title="сравнение переводов, параллельные ссылки">2</a></sup> “Jamiki Isroil xalqining urushga yaroqli bo‘lgan yigirma va undan yuqori yoshdagi hamma erkaklarini xonadoni bo‘yicha sanab chiqinglar.”</div>
  <div id="3"><sup><a href="https://www.kitobook.com/compare/book/04/26/3/" title="сравнение переводов, параллельные ссылки">3</a></sup> Bu paytda Isroil xalqi Mo‘ab tekisligida, Yerixo shahri ro‘parasidagi Iordan daryosi bo‘yida qarorgoh qurgan edi. Muso bilan ruhoniy Elazar xalqqa:</div>
  <div id="4"><sup><a href="https://www.kitobook.com/compare/book/04/26/4/" title="сравнение переводов, параллельные ссылки">4</a></sup> “Egamiz bizga amr qilganday yigirma yoshdan yuqori bo‘lgan erkaklarini sanab chiqinglar”, deb aytishdi. Misr yurtidan chiqqan jamiki Isroil xalqining ro‘yxati quyidagicha edi:</div>
  <div id="5"><sup><a href="https://www.kitobook.com/compare/book/04/26/5/" title="сравнение переводов, параллельные ссылки">5</a></sup> Ruben Isroilning to‘ng‘ichidir. Ruben o‘g‘illaridan kelib chiqqan urug‘lar shulardir: Xano‘xdan Xano‘x urug‘i, Palluvdan Palluv urug‘i,</div>
  <div id="6"><sup><a href="https://www.kitobook.com/compare/book/04/26/6/" title="сравнение переводов, параллельные ссылки">6</a></sup> Xazrondan Xazron urug‘i, Karmidan Karmi urug‘i kelib chiqqan.</div>
  <div id="7"><sup><a href="https://www.kitobook.com/compare/book/04/26/7/" title="сравнение переводов, параллельные ссылки">7</a></sup> Ruben urug‘lari mana shulardan iboratdir. Ular sanalganda, 43.730 kishi chiqdi.</div>
  <div id="8"><sup><a href="https://www.kitobook.com/compare/book/04/26/8/" title="сравнение переводов, параллельные ссылки">8</a></sup> Palluvning Eliyob degan o‘g‘li bor edi,</div>
  <div id="9"><sup><a href="https://www.kitobook.com/compare/book/04/26/9/" title="сравнение переводов, параллельные ссылки">9</a></sup> Eliyobning esa Namuvol, Datan va Aburam degan o‘g‘illari bor edi. Ko‘raxning izdoshlari Egamizga qarshi isyon ko‘tarishganda, ularga qo‘shilishib Muso bilan Horunga qarshi bosh ko‘targan Datan va Aburam o‘shalardir. Ular Isroil yo‘lboshchilari edi.</div>
  <div id="10"><sup><a href="https://www.kitobook.com/compare/book/04/26/10/" title="сравнение переводов, параллельные ссылки">10</a></sup> Yer yorilib, Ko‘rax bilan birga ularni ham yutib yuborgandi. O‘sha kuni alanga Ko‘raxning 250 ta izdoshini kuydirib yo‘q qilgandi. Mana shu voqea xalqqa ogohlantirish edi.</div>
  <div id="11"><sup><a href="https://www.kitobook.com/compare/book/04/26/11/" title="сравнение переводов, параллельные ссылки">11</a></sup> Lekin Ko‘raxning o‘g‘illari o‘sha kuni omon qoldi.</div>
  <div id="12"><sup><a href="https://www.kitobook.com/compare/book/04/26/12/" title="сравнение переводов, параллельные ссылки">12</a></sup> Shimo‘n o‘g‘illaridan kelib chiqqan urug‘lar shulardir: Namuvoldan Namuvol urug‘i, Yomindan Yomin urug‘i, Yoxindan Yoxin urug‘i,</div>
  <div id="13"><sup><a href="https://www.kitobook.com/compare/book/04/26/13/" title="сравнение переводов, параллельные ссылки">13</a></sup> Zeraxdan Zerax urug‘i, Shovuldan Shovul urug‘i kelib chiqqan.</div>
  <div id="14"><sup><a href="https://www.kitobook.com/compare/book/04/26/14/" title="сравнение переводов, параллельные ссылки">14</a></sup> Shimo‘n urug‘lari mana shulardan iboratdir. Ular sanalganda, 22.200 kishi chiqdi.</div>
  <div id="15"><sup><a href="https://www.kitobook.com/compare/book/04/26/15/" title="сравнение переводов, параллельные ссылки">15</a></sup> Gad o‘g‘illaridan kelib chiqqan urug‘lar shulardir: Zafo‘ndan Zafo‘n urug‘i, Xagidan Xagi urug‘i, Shunodan Shuno urug‘i,</div>
  <div id="16"><sup><a href="https://www.kitobook.com/compare/book/04/26/16/" title="сравнение переводов, параллельные ссылки">16</a></sup> Oznaxdan Oznax urug‘i, Yeridan Yeri urug‘i,</div>
  <div id="17"><sup><a href="https://www.kitobook.com/compare/book/04/26/17/" title="сравнение переводов, параллельные ссылки">17</a></sup> Aro‘ddan Aro‘d urug‘i, Eralidan Erali urug‘i kelib chiqqan.</div>
  <div id="18"><sup><a href="https://www.kitobook.com/compare/book/04/26/18/" title="сравнение переводов, параллельные ссылки">18</a></sup> Gad urug‘lari mana shulardan iboratdir. Ular sanalganda, 40.500 kishi chiqdi.</div>
  <div id="19"><sup><a href="https://www.kitobook.com/compare/book/04/26/19/" title="сравнение переводов, параллельные ссылки">19</a></sup> -</div>
  <div id="20"><sup><a href="https://www.kitobook.com/compare/book/04/26/20/" title="сравнение переводов, параллельные ссылки">20</a></sup> Yahudo o‘g‘illaridan kelib chiqqan urug‘lar shulardir: Shelodan Shelo urug‘i, Parazdan Paraz urug‘i, Zeraxdan Zerax urug‘i kelib chiqqan. Yahudoning ikki o‘g‘li G‘ur va O‘nan Kan’on yurtida olamdan o‘tgan edilar.</div>
  <div id="21"><sup><a href="https://www.kitobook.com/compare/book/04/26/21/" title="сравнение переводов, параллельные ссылки">21</a></sup> Parazdan kelib chiqqan urug‘lar shulardir: Xazrondan Xazron urug‘i, Xomuldan Xomul urug‘i kelib chiqqan.</div>
  <div id="22"><sup><a href="https://www.kitobook.com/compare/book/04/26/22/" title="сравнение переводов, параллельные ссылки">22</a></sup> Yahudo urug‘lari mana shulardan iboratdir. Ular sanalganda, 76.500 kishi chiqdi.</div>
  <div id="23"><sup><a href="https://www.kitobook.com/compare/book/04/26/23/" title="сравнение переводов, параллельные ссылки">23</a></sup> Issaxor o‘g‘illaridan kelib chiqqan urug‘lar shulardir: To‘lodan To‘lo urug‘i, Puvaxdan Puvax urug‘i,</div>
  <div id="24"><sup><a href="https://www.kitobook.com/compare/book/04/26/24/" title="сравнение переводов, параллельные ссылки">24</a></sup> Yoshuvdan Yoshuv urug‘i, Shimrondan Shimron urug‘i kelib chiqqan.</div>
  <div id="25"><sup><a href="https://www.kitobook.com/compare/book/04/26/25/" title="сравнение переводов, параллельные ссылки">25</a></sup> Issaxor urug‘lari mana shulardan iboratdir. Ular sanalganda, 64.300 kishi chiqdi.</div>
  <div id="26"><sup><a href="https://www.kitobook.com/compare/book/04/26/26/" title="сравнение переводов, параллельные ссылки">26</a></sup> Zabulun o‘g‘illaridan kelib chiqqan urug‘lar shulardir: Sareddan Sared urug‘i, Elo‘ndan Elo‘n urug‘i, Yaxliyoldan Yaxliyol urug‘i kelib chiqqan.</div>
  <div id="27"><sup><a href="https://www.kitobook.com/compare/book/04/26/27/" title="сравнение переводов, параллельные ссылки">27</a></sup> Zabulun urug‘lari mana shulardan iboratdir. Ular sanalganda, 60.500 kishi chiqdi.</div>
  <div id="28"><sup><a href="https://www.kitobook.com/compare/book/04/26/28/" title="сравнение переводов, параллельные ссылки">28</a></sup> Yusufning o‘g‘illari Manashe va Efrayimdan kelib chiqqan urug‘lar quyidagilardir:</div>
  <div id="29"><sup><a href="https://www.kitobook.com/compare/book/04/26/29/" title="сравнение переводов, параллельные ссылки">29</a></sup> Manashedan kelib chiqqan urug‘lar shulardir: Moxirdan Moxir urug‘i kelib chiqdi. Gilad urug‘i Moxirning o‘g‘li Giladdan kelib chiqqan.</div>
  <div id="30"><sup><a href="https://www.kitobook.com/compare/book/04/26/30/" title="сравнение переводов, параллельные ссылки">30</a></sup> Giladdan kelib chiqqan urug‘lar quyidagichadir: Yazardan Yazar urug‘i, Xalekdan Xalek urug‘i,</div>
  <div id="31"><sup><a href="https://www.kitobook.com/compare/book/04/26/31/" title="сравнение переводов, параллельные ссылки">31</a></sup> Osriyoldan Osriyol urug‘i, Shakamdan Shakam urug‘i,</div>
  <div id="32"><sup><a href="https://www.kitobook.com/compare/book/04/26/32/" title="сравнение переводов, параллельные ссылки">32</a></sup> Shamidodan Shamido urug‘i, Xaferdan Xafer urug‘i kelib chiqqan.</div>
  <div id="33"><sup><a href="https://www.kitobook.com/compare/book/04/26/33/" title="сравнение переводов, параллельные ссылки">33</a></sup> Xafer o‘g‘li Zalofxodning o‘g‘li yo‘q, qizlari bor edi, xolos. Zalofxod qizlarining ismlari Maxlo, Nuvah, Xo‘glax, Milxo va Tirza edi.</div>
  <div id="34"><sup><a href="https://www.kitobook.com/compare/book/04/26/34/" title="сравнение переводов, параллельные ссылки">34</a></sup> Manashe urug‘lari mana shulardan iboratdir. Ular sanalganda, 52.700 kishi chiqdi.</div>
  <div id="35"><sup><a href="https://www.kitobook.com/compare/book/04/26/35/" title="сравнение переводов, параллельные ссылки">35</a></sup> Efrayim o‘g‘illaridan kelib chiqqan urug‘lar shulardir: Shutalaxdan Shutalax urug‘i, Boxirdan Boxir urug‘i, Taxandan Taxan urug‘i kelib chiqqan.</div>
  <div id="36"><sup><a href="https://www.kitobook.com/compare/book/04/26/36/" title="сравнение переводов, параллельные ссылки">36</a></sup> Shutalax o‘g‘li Irondan Iron urug‘i kelib chiqqan.</div>
  <div id="37"><sup><a href="https://www.kitobook.com/compare/book/04/26/37/" title="сравнение переводов, параллельные ссылки">37</a></sup> Efrayim urug‘lari mana shulardan iboratdir. Ular sanalganda, 32.500 kishi chiqdi. Yusuf nasli urug‘lari bo‘yicha ana shulardan iboratdir.</div>
  <div id="38"><sup><a href="https://www.kitobook.com/compare/book/04/26/38/" title="сравнение переводов, параллельные ссылки">38</a></sup> Benyamin o‘g‘illaridan kelib chiqqan urug‘lar shulardir: Belaxdan Belax urug‘i, Oshboldan Oshbol urug‘i, Oxiramdan Oxiram urug‘i,</div>
  <div id="39"><sup><a href="https://www.kitobook.com/compare/book/04/26/39/" title="сравнение переводов, параллельные ссылки">39</a></sup> Shafufamdan Shafufam urug‘i, Xufamdan Xufam urug‘i kelib chiqqan.</div>
  <div id="40"><sup><a href="https://www.kitobook.com/compare/book/04/26/40/" title="сравнение переводов, параллельные ссылки">40</a></sup> Belaxning o‘g‘illari Ard va No‘mandan kelib chiqqan urug‘lar shulardir: Arddan Ard urug‘i, No‘mandan No‘man urug‘i kelib chiqqan.</div>
  <div id="41"><sup><a href="https://www.kitobook.com/compare/book/04/26/41/" title="сравнение переводов, параллельные ссылки">41</a></sup> Benyamin urug‘lari mana shulardan iboratdir. Ular sanalganda, 45.600 kishi chiqdi.</div>
  <div id="42"><sup><a href="https://www.kitobook.com/compare/book/04/26/42/" title="сравнение переводов, параллельные ссылки">42</a></sup> Dan o‘g‘li Xushimdan Xushim urug‘i kelib chiqqan. Dan urug‘lari shulardan iboratdir:</div>
  <div id="43"><sup><a href="https://www.kitobook.com/compare/book/04/26/43/" title="сравнение переводов, параллельные ссылки">43</a></sup> butun Dan nasli Shuxom urug‘idan tashkil topgan edi. Ular sanalganda, 64.400 kishi chiqdi.</div>
  <div id="44"><sup><a href="https://www.kitobook.com/compare/book/04/26/44/" title="сравнение переводов, параллельные ссылки">44</a></sup> Osher o‘g‘illaridan kelib chiqqan urug‘lar shulardir: Yimnaxdan Yimnax urug‘i, Yishvidan Yishvi urug‘i, Bariyodan Bariyo urug‘i kelib chiqqan.</div>
  <div id="45"><sup><a href="https://www.kitobook.com/compare/book/04/26/45/" title="сравнение переводов, параллельные ссылки">45</a></sup> Bariyo o‘g‘illaridan kelib chiqqan urug‘lar shulardir: Xaberdan Xaber urug‘i, Malxiyoldan Malxiyol urug‘i kelib chiqqan.</div>
  <div id="46"><sup><a href="https://www.kitobook.com/compare/book/04/26/46/" title="сравнение переводов, параллельные ссылки">46</a></sup> Osherning Serax degan qizi ham bor edi.</div>
  <div id="47"><sup><a href="https://www.kitobook.com/compare/book/04/26/47/" title="сравнение переводов, параллельные ссылки">47</a></sup> Osher urug‘lari mana shulardan iboratdir. Ular sanalganda, 53.400 kishi chiqdi.</div>
  <div id="48"><sup><a href="https://www.kitobook.com/compare/book/04/26/48/" title="сравнение переводов, параллельные ссылки">48</a></sup> Naftali o‘g‘illaridan kelib chiqqan urug‘lar shulardir: Yaxzayoldan Yaxzayol urug‘i, Go‘nodan Go‘no urug‘i,</div>
  <div id="49"><sup><a href="https://www.kitobook.com/compare/book/04/26/49/" title="сравнение переводов, параллельные ссылки">49</a></sup> Izardan Izar urug‘i, Shillemdan Shillem urug‘i kelib chiqqan.</div>
  <div id="50"><sup><a href="https://www.kitobook.com/compare/book/04/26/50/" title="сравнение переводов, параллельные ссылки">50</a></sup> Naftali urug‘lari mana shulardan iboratdir. Ular sanalganda, 45.400 kishi chiqdi.</div>
  <div id="51"><sup><a href="https://www.kitobook.com/compare/book/04/26/51/" title="сравнение переводов, параллельные ссылки">51</a></sup> Shunday qilib, Isroil xalqining hamma erkaklari sanalganda, 601.730 kishi chiqdi.</div>
  <div id="52"><sup><a href="https://www.kitobook.com/compare/book/04/26/52/" title="сравнение переводов, параллельные ссылки">52</a></sup> Egamiz Musoga dedi: </div>
  <div id="53"><sup><a href="https://www.kitobook.com/compare/book/04/26/53/" title="сравнение переводов, параллельные ссылки">53</a></sup> “Yerni qabilalarga odamlarning soniga ko‘ra, mulk qilib bo‘lib ber.</div>
  <div id="54"><sup><a href="https://www.kitobook.com/compare/book/04/26/54/" title="сравнение переводов, параллельные ссылки">54</a></sup> Katta qabilaga kattaroq ulush ber, kichik qabilaga kichikroq ulush ber. Har bir qabilaga ro‘yxatga olingan odamlarning miqdoriga qarab ulush berilsin.</div>
  <div id="55"><sup><a href="https://www.kitobook.com/compare/book/04/26/55/" title="сравнение переводов, параллельные ссылки">55</a></sup> Yerni qabilalarga ro‘yxatdagi odamlarning soniga qarab bo‘lib berayotganingizda, qur’a tashlanglar.</div>
  <div id="56"><sup><a href="https://www.kitobook.com/compare/book/04/26/56/" title="сравнение переводов, параллельные ссылки">56</a></sup> Har bir qabilaning ulushi qabilaning katta–kichikligiga qarab qur’a bo‘yicha taqsimlansin.”</div>
  <div id="57"><sup><a href="https://www.kitobook.com/compare/book/04/26/57/" title="сравнение переводов, параллельные ссылки">57</a></sup> Levi qabilasining ro‘yxati esa, urug‘lari bo‘yicha, quyidagichadir: Gershondan Gershon urug‘i, Qohotdan Qohot urug‘i, Maroridan Marori urug‘i kelib chiqqan.</div>
  <div id="58"><sup><a href="https://www.kitobook.com/compare/book/04/26/58/" title="сравнение переводов, параллельные ссылки">58</a></sup> Bu urug‘lardan: Lubnax urug‘i, Xevron urug‘i, Maxli urug‘i, Mushi urug‘i, Ko‘rax urug‘i kelib chiqqan. Qohot Imromning otasi edi.</div>
  <div id="59"><sup><a href="https://www.kitobook.com/compare/book/04/26/59/" title="сравнение переводов, параллельные ссылки">59</a></sup> Imromning xotini esa Yo‘xavad degan ayol edi. Yo‘xavad Levining qizi bo‘lib, u Misrda tug‘ilgan edi. Yo‘xavad Imromga ikki o‘g‘il — Horun va Musoni hamda bir qiz — Maryamni tug‘ib berdi.</div>
  <div id="60"><sup><a href="https://www.kitobook.com/compare/book/04/26/60/" title="сравнение переводов, параллельные ссылки">60</a></sup> Horunning Nadov, Abihu, Elazar, Itamar degan o‘g‘illari bor edi.</div>
  <div id="61"><sup><a href="https://www.kitobook.com/compare/book/04/26/61/" title="сравнение переводов, параллельные ссылки">61</a></sup> Nadov va Abihu Egamiz amr etmagan olovni Uning huzuriga olib kelganlari uchun nobud bo‘lgan edilar.</div>
  <div id="62"><sup><a href="https://www.kitobook.com/compare/book/04/26/62/" title="сравнение переводов, параллельные ссылки">62</a></sup> Shunday qilib, Levi qabilasining bir oylik va undan yuqori yoshdagi erkaklari sanalganda, 23.000 kishi chiqdi. Levilarga Isroil xalqi orasida ulush berilmagani uchun, ular Isroil xalqi qatorida ro‘yxatga olinmagan edi.</div>
  <div id="63"><sup><a href="https://www.kitobook.com/compare/book/04/26/63/" title="сравнение переводов, параллельные ссылки">63</a></sup> Muso bilan ruhoniy Elazar Mo‘ab tekisligida, Yerixo shahri ro‘parasidagi Iordan daryosi bo‘yida ro‘yxatga olgan Isroil xalqi ana shulardan iborat edi.</div>
  <div id="64"><sup><a href="https://www.kitobook.com/compare/book/04/26/64/" title="сравнение переводов, параллельные ссылки">64</a></sup> Muso bilan ruhoniy Horun Sinay sahrosida ro‘yxatga olgan odamlarning birortasi bu ro‘yxatga kirmadi,</div>
  <div id="65"><sup><a href="https://www.kitobook.com/compare/book/04/26/65/" title="сравнение переводов, параллельные ссылки">65</a></sup> chunki Egamiz Isroil xalqining o‘sha avlodiga: “Sizlar sahroda o‘lib ketasizlar”, deb aytgandi. Ulardan faqat Natan o‘g‘li Xolib va Nun o‘g‘li Yoshua tirik qolgan edi.</div>
</div>