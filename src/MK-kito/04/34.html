<div itemprop="articleBody" class="text">
  <div id="1"><sup><a href="https://www.kitobook.com/compare/book/04/34/1/" title="сравнение переводов, параллельные ссылки">1</a></sup> Egamiz Musoga dedi:</div>
  <div id="2"><sup><a href="https://www.kitobook.com/compare/book/04/34/2/" title="сравнение переводов, параллельные ссылки">2</a></sup> — Isroil xalqiga Mening shu gapimni yetkaz: “Kan’on yurtiga kirib borganingizdan keyin, sizlarga mulk qilib beriladigan bu yurt quyidagicha chegaralanadi:</div>
  <div id="3"><sup><a href="https://www.kitobook.com/compare/book/04/34/3/" title="сравнение переводов, параллельные ссылки">3</a></sup> Yurtingizning janubiy qismi Zin cho‘lidan Edom yurti bo‘ylab cho‘ziladi. Janubiy chegarangiz sharq tomonda O‘lik dengizning janubiy qirg‘og‘idan boshlanib,</div>
  <div id="4"><sup><a href="https://www.kitobook.com/compare/book/04/34/4/" title="сравнение переводов, параллельные ссылки">4</a></sup> Chayonlar dovonidan o‘tadi va janub tomonga, Zin cho‘li tomon cho‘ziladi. Chegarangizning eng janubiy nuqtasi Kadesh–Barna bo‘ladi. U yerdan chegara Xazor–Adargacha borib, Ozmon orqali o‘tadi.</div>
  <div id="5"><sup><a href="https://www.kitobook.com/compare/book/04/34/5/" title="сравнение переводов, параллельные ссылки">5</a></sup> So‘ng burilib, Misr chegarasidagi soylik bo‘ylab O‘rta yer dengiziga borib taqaladi.</div>
  <div id="6"><sup><a href="https://www.kitobook.com/compare/book/04/34/6/" title="сравнение переводов, параллельные ссылки">6</a></sup> O‘rta yer dengizining qirg‘og‘i g‘arbiy chegarangizni tashkil qiladi.</div>
  <div id="7"><sup><a href="https://www.kitobook.com/compare/book/04/34/7/" title="сравнение переводов, параллельные ссылки">7</a></sup> Shimoliy chegarangiz esa O‘rta yer dengizidan sharqqa, Xo‘r tog‘iga tomon cho‘ziladi.</div>
  <div id="8"><sup><a href="https://www.kitobook.com/compare/book/04/34/8/" title="сравнение переводов, параллельные ссылки">8</a></sup> Xo‘r tog‘idan Levo–Xomatgacha boradi, so‘ng Zadoddan o‘tib,</div>
  <div id="9"><sup><a href="https://www.kitobook.com/compare/book/04/34/9/" title="сравнение переводов, параллельные ссылки">9</a></sup> Zifro‘nga cho‘zilib boradi va Xazor–Enanda to‘xtaydi. Bu sizning shimoliy chegarangiz bo‘ladi.</div>
  <div id="10"><sup><a href="https://www.kitobook.com/compare/book/04/34/10/" title="сравнение переводов, параллельные ссылки">10</a></sup> Sharqiy chegarangiz shimoldagi Xazor– Enandan boshlanib, janub tomon Shafomga boradi,</div>
  <div id="11"><sup><a href="https://www.kitobook.com/compare/book/04/34/11/" title="сравнение переводов, параллельные ссылки">11</a></sup> so‘ng yana janubga cho‘zilib, Oyinning sharq tomonidagi Rivlodan o‘tadi va Jalila ko‘lining sharq tomonidagi qirlar bo‘ylab boradi.</div>
  <div id="12"><sup><a href="https://www.kitobook.com/compare/book/04/34/12/" title="сравнение переводов, параллельные ссылки">12</a></sup> So‘ng chegara Iordan daryosi bo‘ylab janubga cho‘zilib, O‘lik dengizga borib to‘xtaydi. Har tomondan chegaralangan mana shu yerlar sizlarning yurtingiz bo‘ladi.”</div>
  <div id="13"><sup><a href="https://www.kitobook.com/compare/book/04/34/13/" title="сравнение переводов, параллельные ссылки">13</a></sup> Shundan so‘ng Muso Isroil xalqiga buyurdi: — Bu yurtni qur’a tashlab, bo‘lib olinglar. Egamiz bu yurtni to‘qqizta qabilaga va bir qabilaning yarmiga bo‘lib berishni amr etgan.</div>
  <div id="14"><sup><a href="https://www.kitobook.com/compare/book/04/34/14/" title="сравнение переводов, параллельные ссылки">14</a></sup> Ruben, Gad qabilalari va Manashe</div>
  <div id="15"><sup><a href="https://www.kitobook.com/compare/book/04/34/15/" title="сравнение переводов, параллельные ссылки">15</a></sup> qabilasining yarmi xonadonlari bo‘yicha Yerixo shahrining ro‘parasidagi Iordanning sharq tomonidan o‘zlariga tegishli mulkni olganlar.</div>
  <div id="16"><sup><a href="https://www.kitobook.com/compare/book/04/34/16/" title="сравнение переводов, параллельные ссылки">16</a></sup> Egamiz Musoga yana aytdi:</div>
  <div id="17"><sup><a href="https://www.kitobook.com/compare/book/04/34/17/" title="сравнение переводов, параллельные ссылки">17</a></sup> “Ruhoniy Elazar va Nun o‘g‘li Yoshua yurtni Isroil xalqiga bo‘lib berishsin.</div>
  <div id="18"><sup><a href="https://www.kitobook.com/compare/book/04/34/18/" title="сравнение переводов, параллельные ссылки">18</a></sup> Har bir qabiladan bittadan yo‘lboshchini ularga yordamchi qilib tayinlanglar.</div>
  <div id="19"><sup><a href="https://www.kitobook.com/compare/book/04/34/19/" title="сравнение переводов, параллельные ссылки">19</a></sup> O‘sha odamlarning ismlari quyidagichadir: Yahudo qabilasidan — Yafunax o‘g‘li Xolib.</div>
  <div id="20"><sup><a href="https://www.kitobook.com/compare/book/04/34/20/" title="сравнение переводов, параллельные ссылки">20</a></sup> Shimo‘n qabilasidan — Omihud o‘g‘li Shomuil.</div>
  <div id="21"><sup><a href="https://www.kitobook.com/compare/book/04/34/21/" title="сравнение переводов, параллельные ссылки">21</a></sup> Benyamin qabilasidan — Xislon o‘g‘li Elidod.</div>
  <div id="22"><sup><a href="https://www.kitobook.com/compare/book/04/34/22/" title="сравнение переводов, параллельные ссылки">22</a></sup> Dan qabilasidan — Yoxli o‘g‘li Bukki.</div>
  <div id="23"><sup><a href="https://www.kitobook.com/compare/book/04/34/23/" title="сравнение переводов, параллельные ссылки">23</a></sup> Yusuf o‘g‘li Manashe qabilasidan — Efo‘d o‘g‘li Xanniel.</div>
  <div id="24"><sup><a href="https://www.kitobook.com/compare/book/04/34/24/" title="сравнение переводов, параллельные ссылки">24</a></sup> Efrayim qabilasidan — Shifton o‘g‘li Kamuvol.</div>
  <div id="25"><sup><a href="https://www.kitobook.com/compare/book/04/34/25/" title="сравнение переводов, параллельные ссылки">25</a></sup> Zabulun qabilasidan — Parno‘x o‘g‘li Elizofon.</div>
  <div id="26"><sup><a href="https://www.kitobook.com/compare/book/04/34/26/" title="сравнение переводов, параллельные ссылки">26</a></sup> Issaxor qabilasidan — Ozzon o‘g‘li Paltiyol.</div>
  <div id="27"><sup><a href="https://www.kitobook.com/compare/book/04/34/27/" title="сравнение переводов, параллельные ссылки">27</a></sup> Osher qabilasidan — Shalumi o‘g‘li Oxixud.</div>
  <div id="28"><sup><a href="https://www.kitobook.com/compare/book/04/34/28/" title="сравнение переводов, параллельные ссылки">28</a></sup> Naftali qabilasidan — Omihud o‘g‘li Padahiyol.”</div>
  <div id="29"><sup><a href="https://www.kitobook.com/compare/book/04/34/29/" title="сравнение переводов, параллельные ссылки">29</a></sup> Egamiz ana shu odamlarga, Isroil xalqiga Kan’on yurtini mulk qilib bo‘lib beringlar, deb amr bergan edi.</div>
</div>