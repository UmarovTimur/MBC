<div itemprop="articleBody" class="text">
  <div id="1"><sup><a href="https://www.kitobook.com/compare/book/04/02/1/" title="сравнение переводов, параллельные ссылки">1</a></sup> Egamiz Muso bilan Horunga yana dedi:</div>
  <div id="2"><sup><a href="https://www.kitobook.com/compare/book/04/02/2/" title="сравнение переводов, параллельные ссылки">2</a></sup> “Isroil xalqining har bir qabilasi chodirlarini o‘z qarorgohida, o‘z xonadoni tamg‘alari ostida o‘rnashtirsin. Ular chodirlarini Uchrashuv chodirining aylanasiga, undan ma’lum bir masofada tikishsin.</div>
  <div id="3"><sup><a href="https://www.kitobook.com/compare/book/04/02/3/" title="сравнение переводов, параллельные ссылки">3</a></sup> Uchrashuv chodirining sharq tomonida chodir tikadigan qabilalar Yahudo qarorgohida guruh– guruh bo‘lib joylashsin. Yahudo qabilasining yo‘lboshchisi Ominadov o‘g‘li Naxsho‘ndir.</div>
  <div id="4"><sup><a href="https://www.kitobook.com/compare/book/04/02/4/" title="сравнение переводов, параллельные ссылки">4</a></sup> Uning sanoqqa kirgan sipohlari 74.600 tadir.</div>
  <div id="5"><sup><a href="https://www.kitobook.com/compare/book/04/02/5/" title="сравнение переводов, параллельные ссылки">5</a></sup> Undan keyin Issaxor qabilasi chodirlarini joylashtirsin. Issaxor qabilasining yo‘lboshchisi Zuvor o‘g‘li Natanildir.</div>
  <div id="6"><sup><a href="https://www.kitobook.com/compare/book/04/02/6/" title="сравнение переводов, параллельные ссылки">6</a></sup> Uning sanoqqa kirgan sipohi 54.400 tadir.</div>
  <div id="7"><sup><a href="https://www.kitobook.com/compare/book/04/02/7/" title="сравнение переводов, параллельные ссылки">7</a></sup> Undan keyin esa Zabulun qabilasi chodirlarini joylashtirsin. Zabulun qabilasining yo‘lboshchisi Xalon o‘g‘li Eliyobdir.</div>
  <div id="8"><sup><a href="https://www.kitobook.com/compare/book/04/02/8/" title="сравнение переводов, параллельные ссылки">8</a></sup> Uning sanoqqa kirgan sipohi 57.400 tadir.</div>
  <div id="9"><sup><a href="https://www.kitobook.com/compare/book/04/02/9/" title="сравнение переводов, параллельные ссылки">9</a></sup> Yahudo qarorgohidagi sanoqqa kirgan sipohlarning hammasi 186.400 tadir. Birinchi bo‘lib ular yo‘lga chiqishsin.</div>
  <div id="10"><sup><a href="https://www.kitobook.com/compare/book/04/02/10/" title="сравнение переводов, параллельные ссылки">10</a></sup> Uchrashuv chodirining janub tomonida chodir tikadigan qabilalar Ruben qarorgohida guruh– guruh bo‘lib joylashsinlar. Ruben qabilasining yo‘lboshchisi Shaduvor o‘g‘li Elizurdir.</div>
  <div id="11"><sup><a href="https://www.kitobook.com/compare/book/04/02/11/" title="сравнение переводов, параллельные ссылки">11</a></sup> Uning sanoqqa kirgan sipohlari 46.500 tadir.</div>
  <div id="12"><sup><a href="https://www.kitobook.com/compare/book/04/02/12/" title="сравнение переводов, параллельные ссылки">12</a></sup> Uning yonida Shimo‘n qabilasi chodirlarini o‘rnashtirsin. Shimo‘n qabilasining yo‘lboshchisi Zurishaday o‘g‘li Shalumiyoldir.</div>
  <div id="13"><sup><a href="https://www.kitobook.com/compare/book/04/02/13/" title="сравнение переводов, параллельные ссылки">13</a></sup> Uning sanoqqa kirgan sipohi 59.300 tadir.</div>
  <div id="14"><sup><a href="https://www.kitobook.com/compare/book/04/02/14/" title="сравнение переводов, параллельные ссылки">14</a></sup> Keyin Gad qabilasi chodirlarini joylashtirsin. Gad qabilasining yo‘lboshchisi Duvel o‘g‘li Eliasafdir.</div>
  <div id="15"><sup><a href="https://www.kitobook.com/compare/book/04/02/15/" title="сравнение переводов, параллельные ссылки">15</a></sup> Uning sanoqqa kirgan sipohi 45.650 tadir.</div>
  <div id="16"><sup><a href="https://www.kitobook.com/compare/book/04/02/16/" title="сравнение переводов, параллельные ссылки">16</a></sup> Ruben qarorgohidagi hisobga kirgan sipohlarning hammasi 151.450 tadir. Ikkinchi bo‘lib ular yo‘lga chiqishsin.</div>
  <div id="17"><sup><a href="https://www.kitobook.com/compare/book/04/02/17/" title="сравнение переводов, параллельные ссылки">17</a></sup> Dastlabki ikkita qarorgoh va keyingi ikkita qarorgoh o‘rtasida levilar Uchrashuv chodiri bilan birga yo‘lga chiqishsin. Qabilalar qay tartibda qarorgohda joylashgan bo‘lsa, yana o‘sha tartibda yo‘lga chiqishlari lozim. Har biri o‘z o‘rnida, o‘z qarorgohi safida borsin.</div>
  <div id="18"><sup><a href="https://www.kitobook.com/compare/book/04/02/18/" title="сравнение переводов, параллельные ссылки">18</a></sup> Uchrashuv chodirining g‘arb tomonida chodir tikadigan qabilalar Efrayim qarorgohida guruh– guruh bo‘lib joylashsinlar. Efrayim qabilasining yo‘lboshchisi Omihud o‘g‘li Elishamadir.</div>
  <div id="19"><sup><a href="https://www.kitobook.com/compare/book/04/02/19/" title="сравнение переводов, параллельные ссылки">19</a></sup> Uning sanoqqa kirgan sipohi 40.500 tadir.</div>
  <div id="20"><sup><a href="https://www.kitobook.com/compare/book/04/02/20/" title="сравнение переводов, параллельные ссылки">20</a></sup> Undan keyin Manashe qabilasi chodirlarini o‘rnashtirsin. Manashe qabilasining yo‘lboshchisi Padozur o‘g‘li Gamalieldir.</div>
  <div id="21"><sup><a href="https://www.kitobook.com/compare/book/04/02/21/" title="сравнение переводов, параллельные ссылки">21</a></sup> Uning sanoqqa kirgan sipohlari 32.200 tadir.</div>
  <div id="22"><sup><a href="https://www.kitobook.com/compare/book/04/02/22/" title="сравнение переводов, параллельные ссылки">22</a></sup> So‘ngra Benyamin qabilasi chodirlarini joylashtirsin. Benyamin qabilasining yo‘lboshchisi Gido‘nax o‘g‘li Avidondir.</div>
  <div id="23"><sup><a href="https://www.kitobook.com/compare/book/04/02/23/" title="сравнение переводов, параллельные ссылки">23</a></sup> Uning sanoqqa kirgan sipohlari 35.400 tadir.</div>
  <div id="24"><sup><a href="https://www.kitobook.com/compare/book/04/02/24/" title="сравнение переводов, параллельные ссылки">24</a></sup> Efrayim qarorgohidagi sanoqqa kirgan hamma sipohlar 108.100 tadir. Uchinchi bo‘lib ular yo‘lga chiqishsin.</div>
  <div id="25"><sup><a href="https://www.kitobook.com/compare/book/04/02/25/" title="сравнение переводов, параллельные ссылки">25</a></sup> Uchrashuv chodirining shimol tomonida chodir tikadigan qabilalar Dan qarorgohida guruh–guruh bo‘lib joylashsinlar. Dan qabilasining yo‘lboshchisi Omishaday o‘g‘li Oxazardir.</div>
  <div id="26"><sup><a href="https://www.kitobook.com/compare/book/04/02/26/" title="сравнение переводов, параллельные ссылки">26</a></sup> Uning sanoqqa kirgan sipohlari 62.700 tadir.</div>
  <div id="27"><sup><a href="https://www.kitobook.com/compare/book/04/02/27/" title="сравнение переводов, параллельные ссылки">27</a></sup> Uning yonida Osher qabilasi chodirlarini o‘rnashtirsin. Osher qabilasining yo‘lboshchisi Oxron o‘g‘li Paxiyoldir.</div>
  <div id="28"><sup><a href="https://www.kitobook.com/compare/book/04/02/28/" title="сравнение переводов, параллельные ссылки">28</a></sup> Uning sanoqqa kirgan sipohlari 41.500 tadir.</div>
  <div id="29"><sup><a href="https://www.kitobook.com/compare/book/04/02/29/" title="сравнение переводов, параллельные ссылки">29</a></sup> So‘ngra Naftali qabilasi chodirlarini o‘rnashtirsin. Naftali qabilasining yo‘lboshchisi Enan o‘g‘li Oxirdir.</div>
  <div id="30"><sup><a href="https://www.kitobook.com/compare/book/04/02/30/" title="сравнение переводов, параллельные ссылки">30</a></sup> Uning sanoqqa kirgan sipohlari 53.400 tadir.</div>
  <div id="31"><sup><a href="https://www.kitobook.com/compare/book/04/02/31/" title="сравнение переводов, параллельные ссылки">31</a></sup> Dan qarorgohidagi sanoqqa kirgan hamma sipohlar 157.600 tadir. Ular guruh–guruh bo‘lib oxirida yo‘lga chiqishsin.”</div>
  <div id="32"><sup><a href="https://www.kitobook.com/compare/book/04/02/32/" title="сравнение переводов, параллельные ссылки">32</a></sup> Shunday qilib, butun Isroil xalqi xonadonlari bo‘yicha sanoqdan o‘tdi. Qarorgohlarda guruh– guruh bo‘lib joylashgan lashkarning umumiy soni 603.550 ta chiqdi.</div>
  <div id="33"><sup><a href="https://www.kitobook.com/compare/book/04/02/33/" title="сравнение переводов, параллельные ссылки">33</a></sup> Musoga Egamiz amr etganday, Levi qabilasi Isroil xalqiga qo‘shib hisoblanmadi.</div>
  <div id="34"><sup><a href="https://www.kitobook.com/compare/book/04/02/34/" title="сравнение переводов, параллельные ссылки">34</a></sup> Xullas, Musoga Egamiz qanday amr etgan bo‘lsa, Isroil xalqi shuni qildi. Ular qarorgohi bo‘yicha joylashgan, har biri o‘z urug‘i, xonadoni bo‘yicha yo‘lga chiqqan edi.</div>
</div>