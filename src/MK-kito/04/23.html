<div itemprop="articleBody" class="text">
  <div id="1"><sup><a href="https://www.kitobook.com/compare/book/04/23/1/" title="сравнение переводов, параллельные ссылки">1</a></sup> Balom Boloqqa dedi: — Shu yerda men uchun yettita qurbongoh qurib, yettita buqa va yettita qo‘chqorni tayyorlab qo‘y.</div>
  <div id="2"><sup><a href="https://www.kitobook.com/compare/book/04/23/2/" title="сравнение переводов, параллельные ссылки">2</a></sup> Boloq Balom aytganday qildi. So‘ng ikkovlari har bir qurbongohda bittadan buqa va bittadan qo‘chqorni qurbonlik qilishdi.</div>
  <div id="3"><sup><a href="https://www.kitobook.com/compare/book/04/23/3/" title="сравнение переводов, параллельные ссылки">3</a></sup> Keyin Balom Boloqqa dedi: — Sen kuydirilgan qurbonliklaring yonida qol, men esa borib ko‘ray, Egamiz menga peshvoz chiqarmikin. U menga nimani ayon qilsa, shuni senga aytaman. Balom tepalikka chiqdi.</div>
  <div id="4"><sup><a href="https://www.kitobook.com/compare/book/04/23/4/" title="сравнение переводов, параллельные ссылки">4</a></sup> Xudo Balom bilan uchrashgach, Balom Xudoga dedi: — Men yettita qurbongoh qurdirib, har bir qurbongohda bittadan buqa va bittadan qo‘chqorni qurbonlik qildim.</div>
  <div id="5"><sup><a href="https://www.kitobook.com/compare/book/04/23/5/" title="сравнение переводов, параллельные ссылки">5</a></sup> Egamiz Balomning og‘ziga so‘z solib: — Boloqning oldiga qaytib bor, unga Men aytgan so‘zlarimni yetkaz, — dedi.</div>
  <div id="6"><sup><a href="https://www.kitobook.com/compare/book/04/23/6/" title="сравнение переводов, параллельные ссылки">6</a></sup> Balom Boloqning oldiga qaytib keldi. Boloq hamma Mo‘ab a’yonlari bilan birga kuydirilgan qurbonliklarning yonida turgan edi.</div>
  <div id="7"><sup><a href="https://www.kitobook.com/compare/book/04/23/7/" title="сравнение переводов, параллельные ссылки">7</a></sup> Balom quyidagicha bashorat qildi: “Meni Mo‘ab shohi Boloq sharqiy tog‘lardan, Oramdan olib kelib, dedi: “Kel, men uchun Yoqub naslini la’natla, Kel, Isroil xalqini sen qarg‘a!”</div>
  <div id="8"><sup><a href="https://www.kitobook.com/compare/book/04/23/8/" title="сравнение переводов, параллельные ссылки">8</a></sup> Xudo la’natlamaganni men qanday la’natlayin?! Egamiz qarg‘amaganni qanday qilib qarg‘ayin?!</div>
  <div id="9"><sup><a href="https://www.kitobook.com/compare/book/04/23/9/" title="сравнение переводов, параллельные ссылки">9</a></sup> Qoyaning tepasida turib men ularni ko‘ryapman, Tepalikdan ularga qarab turibman, Yashaydi bu xalq hammadan alohida. O‘zgachadir ular xalqlar orasida.</div>
  <div id="10"><sup><a href="https://www.kitobook.com/compare/book/04/23/10/" title="сравнение переводов, параллельные ссылки">10</a></sup> Qumday sanoqsiz bo‘lgan Yoqub naslini kim sanab chiqar?! Isroilning choragini kim hisoblab chiqa olar?! Men ham to‘g‘ri odam kabi olamdan o‘tay, Iloyim, bo‘lsin ularnikiday oxiratim baxayr.”</div>
  <div id="11"><sup><a href="https://www.kitobook.com/compare/book/04/23/11/" title="сравнение переводов, параллельные ссылки">11</a></sup> — Sen nima qilyapsan o‘zi? — dedi Boloq Balomga. — Men seni, dushmanlarimni la’natlaydi, deb chaqirtirib kelgan edim, sen esa ularni duo qilyapsan–ku!</div>
  <div id="12"><sup><a href="https://www.kitobook.com/compare/book/04/23/12/" title="сравнение переводов, параллельные ссылки">12</a></sup> — Men faqat Egamiz og‘zimga solgan so‘zni aytishim kerak–ku! — deb javob berdi Balom.</div>
  <div id="13"><sup><a href="https://www.kitobook.com/compare/book/04/23/13/" title="сравнение переводов, параллельные ссылки">13</a></sup> — Kel, men bilan birga boshqa joyga bora qol, — dedi unga Boloq. — Sen o‘sha joydan Isroil xalqining bir qismini ko‘rasan. O‘sha joydan turib Isroilni men uchun la’natla.</div>
  <div id="14"><sup><a href="https://www.kitobook.com/compare/book/04/23/14/" title="сравнение переводов, параллельные ссылки">14</a></sup> Boloq Balomni Fisgax tog‘ tizmasi tepasidagi Zo‘fim degan yassi joyga boshlab keldi. U yerda ham yettita qurbongoh qurib, har bir qurbongoh ustida bittadan buqa va bittadan qo‘chqorni qurbonlik qildi.</div>
  <div id="15"><sup><a href="https://www.kitobook.com/compare/book/04/23/15/" title="сравнение переводов, параллельные ссылки">15</a></sup> So‘ng Balom Boloqqa dedi: — Sen shu yerda — kuydirilgan qurbonliklaring yonida qol, men esa hov anavi yerga borib, Egamiz bilan uchrashib kelaman.</div>
  <div id="16"><sup><a href="https://www.kitobook.com/compare/book/04/23/16/" title="сравнение переводов, параллельные ссылки">16</a></sup> Egamiz Balomga peshvoz chiqib, uning og‘ziga so‘z soldi. So‘ng: — Boloqning oldiga qaytib bor, unga Men aytgan so‘zlarimni ayt, — dedi.</div>
  <div id="17"><sup><a href="https://www.kitobook.com/compare/book/04/23/17/" title="сравнение переводов, параллельные ссылки">17</a></sup> Balom Boloqning oldiga qaytib keldi. Boloq Mo‘ab a’yonlari bilan birga kuydirilgan qurbonliklarning yonida turgan edi. — Egang nima dedi? — deb so‘radi undan Boloq.</div>
  <div id="18"><sup><a href="https://www.kitobook.com/compare/book/04/23/18/" title="сравнение переводов, параллельные ссылки">18</a></sup> Balom quyidagicha bashorat qildi: “Menga qara, ey, Zippur o‘g‘li Boloq, Gaplarimni eshit, yaxshilab solgin quloq.</div>
  <div id="19"><sup><a href="https://www.kitobook.com/compare/book/04/23/19/" title="сравнение переводов, параллельные ссылки">19</a></sup> Xudo inson emaski, U yolg‘on gapirsa, U odam emaski, fikrini o‘zgartirsa. U doim va’dasi ustidan chiqar! O‘z aytganlarin albatta bajarar!</div>
  <div id="20"><sup><a href="https://www.kitobook.com/compare/book/04/23/20/" title="сравнение переводов, параллельные ссылки">20</a></sup> Xudo menga berdi duo so‘zlarini, O‘zgartira olmayman men Xudoning barakasini.</div>
  <div id="21"><sup><a href="https://www.kitobook.com/compare/book/04/23/21/" title="сравнение переводов, параллельные ссылки">21</a></sup> Men Isroilning kelajagini ko‘ryapman, Yoqub nasli boshiga kulfat tushmas, Bu xalq biror ko‘rgilik ko‘rmas. Egasi Xudo ularning orasida, Shoh, deya olqishlar Uni hamma.</div>
  <div id="22"><sup><a href="https://www.kitobook.com/compare/book/04/23/22/" title="сравнение переводов, параллельные ссылки">22</a></sup> Yovvoyi buqaning kuchi bilan Xudo ularni Misrdan olib chiqqan.</div>
  <div id="23"><sup><a href="https://www.kitobook.com/compare/book/04/23/23/" title="сравнение переводов, параллельные ссылки">23</a></sup> Yoqub nasliga qarshi sehr–jodu yo‘q, Isroilga qarshi folbinlik yo‘q. Odamlar Yoqub nasli haqida, Isroil to‘g‘risida: “Qaranglar, Xudo nimalarni qilgan”, deb aytishar.</div>
  <div id="24"><sup><a href="https://www.kitobook.com/compare/book/04/23/24/" title="сравнение переводов, параллельные ссылки">24</a></sup> Isroil xalqi sher kabi qo‘zg‘alar, Arslonday sakrab turar, O‘ljasini yeb bitirmaguncha, Qurbonlarning qoniga to‘ymaguncha yotmas.”</div>
  <div id="25"><sup><a href="https://www.kitobook.com/compare/book/04/23/25/" title="сравнение переводов, параллельные ссылки">25</a></sup> Shundan so‘ng Boloq Balomga aytdi: — Isroil xalqini la’natlamagin ham, duo ham qilmagin!</div>
  <div id="26"><sup><a href="https://www.kitobook.com/compare/book/04/23/26/" title="сравнение переводов, параллельные ссылки">26</a></sup> Lekin Balom Boloqqa: — Men sizga, faqat Egamizning aytganini qilaman, deb aytmaganmidim?! — dedi.</div>
  <div id="27"><sup><a href="https://www.kitobook.com/compare/book/04/23/27/" title="сравнение переводов, параллельные ссылки">27</a></sup> — Yur, endi men seni boshqa joyga olib boraman, — dedi Boloq. — Balki shunda Xudo mamnun bo‘lib, o‘sha yerdan turib men uchun Isroilni la’natlashingga yo‘l qo‘yar.</div>
  <div id="28"><sup><a href="https://www.kitobook.com/compare/book/04/23/28/" title="сравнение переводов, параллельные ссылки">28</a></sup> Boloq Balomni Piyor tog‘ining tepasiga boshlab olib chiqdi. Bu tog‘dan sahroning manzarasi ko‘rinib turardi.</div>
  <div id="29"><sup><a href="https://www.kitobook.com/compare/book/04/23/29/" title="сравнение переводов, параллельные ссылки">29</a></sup> Balom Boloqqa dedi: — Shu yerda menga yettita qurbongoh qurib, yettita buqa bilan yettita qo‘chqorni tayyorlab qo‘y.</div>
  <div id="30"><sup><a href="https://www.kitobook.com/compare/book/04/23/30/" title="сравнение переводов, параллельные ссылки">30</a></sup> Boloq Balom aytganday qilib, har bir qurbongohda bittadan buqa va bittadan qo‘chqorni qurbonlik qildi.</div>
</div>