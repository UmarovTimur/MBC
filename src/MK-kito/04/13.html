<div itemprop="articleBody" class="text">
  <div id="1"><sup><a href="https://www.kitobook.com/compare/book/04/13/1/" title="сравнение переводов, параллельные ссылки">1</a></sup> Shundan so‘ng xalq Xazero‘tdan yo‘lga chiqib, Poron sahrosiga kelib qarorgoh qurdi.</div>
  <div id="2"><sup><a href="https://www.kitobook.com/compare/book/04/13/2/" title="сравнение переводов, параллельные ссылки">2</a></sup> Egamiz Musoga dedi:</div>
  <div id="3"><sup><a href="https://www.kitobook.com/compare/book/04/13/3/" title="сравнение переводов, параллельные ссылки">3</a></sup> “Men Isroil xalqiga berayotgan Kan’on yurtiga ayg‘oqchilar yubor. Har bir qabiladan bittadan yo‘lboshchini jo‘nat.”</div>
  <div id="4"><sup><a href="https://www.kitobook.com/compare/book/04/13/4/" title="сравнение переводов, параллельные ссылки">4</a></sup> Muso, Egamizning amriga muvofiq, qabila yo‘lboshchilarini Poron sahrosidan Kan’on yurtiga jo‘natdi.</div>
  <div id="5"><sup><a href="https://www.kitobook.com/compare/book/04/13/5/" title="сравнение переводов, параллельные ссылки">5</a></sup> Ularning ismi quyidagichadir: Ruben qabilasidan — Zakkur o‘g‘li Shammuva.</div>
  <div id="6"><sup><a href="https://www.kitobook.com/compare/book/04/13/6/" title="сравнение переводов, параллельные ссылки">6</a></sup> Shimo‘n qabilasidan — Xo‘ri o‘g‘li Shofot.</div>
  <div id="7"><sup><a href="https://www.kitobook.com/compare/book/04/13/7/" title="сравнение переводов, параллельные ссылки">7</a></sup> Yahudo qabilasidan — Yafunax o‘g‘li Xolib.</div>
  <div id="8"><sup><a href="https://www.kitobook.com/compare/book/04/13/8/" title="сравнение переводов, параллельные ссылки">8</a></sup> Issaxor qabilasidan — Yusuf o‘g‘li Yixal.</div>
  <div id="9"><sup><a href="https://www.kitobook.com/compare/book/04/13/9/" title="сравнение переводов, параллельные ссылки">9</a></sup> Efrayim qabilasidan — Nun o‘g‘li Xo‘sheya.</div>
  <div id="10"><sup><a href="https://www.kitobook.com/compare/book/04/13/10/" title="сравнение переводов, параллельные ссылки">10</a></sup> Benyamin qabilasidan — Rofu o‘g‘li Palti.</div>
  <div id="11"><sup><a href="https://www.kitobook.com/compare/book/04/13/11/" title="сравнение переводов, параллельные ссылки">11</a></sup> Zabulun qabilasidan — So‘di o‘g‘li Gaddiel.</div>
  <div id="12"><sup><a href="https://www.kitobook.com/compare/book/04/13/12/" title="сравнение переводов, параллельные ссылки">12</a></sup> Yusuf qabilasidan, ya’ni Manashe qabilasidan — Susix o‘g‘li Gaddi.</div>
  <div id="13"><sup><a href="https://www.kitobook.com/compare/book/04/13/13/" title="сравнение переводов, параллельные ссылки">13</a></sup> Dan qabilasidan — Gamali o‘g‘li Omiyol.</div>
  <div id="14"><sup><a href="https://www.kitobook.com/compare/book/04/13/14/" title="сравнение переводов, параллельные ссылки">14</a></sup> Osher qabilasidan — Mikoyil o‘g‘li Satur.</div>
  <div id="15"><sup><a href="https://www.kitobook.com/compare/book/04/13/15/" title="сравнение переводов, параллельные ссылки">15</a></sup> Naftali qabilasidan — Vofsi o‘g‘li Naxbi.</div>
  <div id="16"><sup><a href="https://www.kitobook.com/compare/book/04/13/16/" title="сравнение переводов, параллельные ссылки">16</a></sup> Gad qabilasidan — Moxi o‘g‘li Guval.</div>
  <div id="17"><sup><a href="https://www.kitobook.com/compare/book/04/13/17/" title="сравнение переводов, параллельные ссылки">17</a></sup> Muso Kan’on yurtiga ayg‘oqchilikka yuborgan odamlarning ismi ana shulardir. Muso Nun o‘g‘li Xo‘sheyaning ismini o‘zgartirib, uni Yoshua, deb atadi.</div>
  <div id="18"><sup><a href="https://www.kitobook.com/compare/book/04/13/18/" title="сравнение переводов, параллельные ссылки">18</a></sup> Muso ularni Kan’on yurtiga ayg‘oqchilikka yuborar ekan, shunday dedi: “Shimolga qarab yuringlar, Nagav cho‘lini aylanib chiqqaningizdan keyin, cho‘ldan shimolda joylashgan qirli yerlarni ham ko‘rib chiqinglar.</div>
  <div id="19"><sup><a href="https://www.kitobook.com/compare/book/04/13/19/" title="сравнение переводов, параллельные ссылки">19</a></sup> U yerlar qanday joy, u yerda yashayotgan xalq kuchlimi yoki zaifmi, ko‘pmi yoki ozmi,</div>
  <div id="20"><sup><a href="https://www.kitobook.com/compare/book/04/13/20/" title="сравнение переводов, параллельные ссылки">20</a></sup> yurti yaxshimi yoki yomonmi, shaharlari devor bilan o‘ralganmi yoki yo‘qmi,</div>
  <div id="21"><sup><a href="https://www.kitobook.com/compare/book/04/13/21/" title="сравнение переводов, параллельные ссылки">21</a></sup> yerlari unumdormi yoki kamhosilmi, daraxtlari bormi yoki yo‘qmi, bilib kelinglar. O‘sha yurtning mevalaridan olib kelishning ilojini qilinglar.” Uzum mavsumi endi boshlangan edi.</div>
  <div id="22"><sup><a href="https://www.kitobook.com/compare/book/04/13/22/" title="сравнение переводов, параллельные ссылки">22</a></sup> Shunday qilib, ayg‘oqchilar shimolga qarab ketishdi. Zin cho‘lidan boshlab, Levo–Xomat yaqinidagi Rexob shahrigacha bo‘lgan hamma joylarni ko‘zdan kechirib chiqishdi.</div>
  <div id="23"><sup><a href="https://www.kitobook.com/compare/book/04/13/23/" title="сравнение переводов, параллельные ссылки">23</a></sup> Dastavval ular Nagav cho‘lini kesib o‘tib, Xevron shahriga borishgandi. O‘sha yerda Inoqdan kelib chiqqan Oximan, Sheshay va Talmay urug‘lari yashashardi. Xevron Misrdagi Zo‘van shahridan yetti yil oldin qurilgan edi.</div>
  <div id="24"><sup><a href="https://www.kitobook.com/compare/book/04/13/24/" title="сравнение переводов, параллельные ссылки">24</a></sup> U yerdan ayg‘oqchilar Eshko‘l soyligiga borib, bir bosh uzumni shoxi bilan qirqib olishgandi. Bu bosh uzumni ikki kishi xodaga osib ko‘tarib ketgandi. Bundan tashqari, ular anor va anjirlardan ham olishgandi.</div>
  <div id="25"><sup><a href="https://www.kitobook.com/compare/book/04/13/25/" title="сравнение переводов, параллельные ссылки">25</a></sup> Ayg‘oqchilar soylikdan bir bosh uzum qirqib olganlari uchun o‘sha soylikka Eshko‘l, deb nom berildi.</div>
  <div id="26"><sup><a href="https://www.kitobook.com/compare/book/04/13/26/" title="сравнение переводов, параллельные ссылки">26</a></sup> Nihoyat, ular yurtni ko‘rib chiqib, qirqinchi kuni qaytishdi.</div>
  <div id="27"><sup><a href="https://www.kitobook.com/compare/book/04/13/27/" title="сравнение переводов, параллельные ссылки">27</a></sup> Poron sahrosidagi Kadeshga — Muso, Horun va butun Isroil jamoasi oldiga kelishdi. Ularga ko‘rgan–bilganlarini aytib, o‘sha yurtning mevalarini ko‘rsatishdi.</div>
  <div id="28"><sup><a href="https://www.kitobook.com/compare/book/04/13/28/" title="сравнение переводов, параллельные ссылки">28</a></sup> Ular Musoga shunday deb aytishdi: — Siz bizni yuborgan yurtga bordik, u yerda chindan ham sut va asal oqib yotibdi. Mana bu mevalar o‘sha yerdan.</div>
  <div id="29"><sup><a href="https://www.kitobook.com/compare/book/04/13/29/" title="сравнение переводов, параллельные ссылки">29</a></sup> Lekin u yerdagi xalqlar kuchli, shaharlari mustahkam va nihoyatda ulkan ekan. Biz u yerda hatto Inoq avlodini ham ko‘rdik!</div>
  <div id="30"><sup><a href="https://www.kitobook.com/compare/book/04/13/30/" title="сравнение переводов, параллельные ссылки">30</a></sup> Omolek xalqi — Nagav cho‘lida, Xet, Yobus va Amor xalqlari — qirlarda, Kan’on xalqi esa O‘rta yer dengizi qirg‘oqlarida va Iordan daryosi bo‘ylarida istiqomat qilishar ekan.</div>
  <div id="31"><sup><a href="https://www.kitobook.com/compare/book/04/13/31/" title="сравнение переводов, параллельные ссылки">31</a></sup> Xolib Musoning ro‘parasida turgan xalqni tinchlantirib: — Bo‘la qolinglar, o‘sha yurtga hujum qilib, uni egallab olaylik. O‘sha yurtni bosib olishga albatta kuchimiz yetadi, — dedi.</div>
  <div id="32"><sup><a href="https://www.kitobook.com/compare/book/04/13/32/" title="сравнение переводов, параллельные ссылки">32</a></sup> Lekin Xolib bilan birga borganlar: — U xalqqa bas kela olarmidik?! Ular bizdan kuchliroq–ku! — deyishdi.</div>
  <div id="33"><sup><a href="https://www.kitobook.com/compare/book/04/13/33/" title="сравнение переводов, параллельные ссылки">33</a></sup> Shunday qilib, ular o‘zlari ko‘rib kelgan yurt to‘g‘risida Isroil xalqi orasida bo‘lmag‘ur mish– mishlar tarqata boshlashdi: “Biz ko‘rib kelgan yurt u yerda yashashga boradiganlarni yutib yuborar ekan. O‘sha yurtdagi hamma odamlar dev qomat ekan.</div>
  <div id="34"><sup><a href="https://www.kitobook.com/compare/book/04/13/34/" title="сравнение переводов, параллельные ссылки">34</a></sup> Biz u yerda hatto ulkan pahlavonlar urug‘idan bo‘lgan Inoq avlodini ko‘rdik. Ularning oldida o‘zimizni xuddi chigirtkaday his qildik. Ha, ularning nazarida ham biz chigirtkaday edik.”</div>
</div>