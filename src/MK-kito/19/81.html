<div itemprop="articleBody" class="text">
  <div id="1"><sup><a href="https://www.kitobook.com/compare/book/19/81/1/" title="сравнение переводов, параллельные ссылки">1</a></sup> Osifning sanosi. Xudo raislik qilar samodagi kengashida, U hukm chiqarar xudolar orasida:</div>
  <div id="2"><sup><a href="https://www.kitobook.com/compare/book/19/81/2/" title="сравнение переводов, параллельные ссылки">2</a></sup> “Qachongacha sizlar nohaq hukm qilasiz?! Fosiqqa tarafkashlik qilasiz?!</div>
  <div id="3"><sup><a href="https://www.kitobook.com/compare/book/19/81/3/" title="сравнение переводов, параллельные ссылки">3</a></sup> Zaif, yetimlarga adolat ko‘rsating, Mazlum, qashshoqlarning haqini himoya qiling.</div>
  <div id="4"><sup><a href="https://www.kitobook.com/compare/book/19/81/4/" title="сравнение переводов, параллельные ссылки">4</a></sup> Zaif, muhtojlarni qutqaring, Fosiqning qo‘lidan ularni ozod eting.</div>
  <div id="5"><sup><a href="https://www.kitobook.com/compare/book/19/81/5/" title="сравнение переводов, параллельные ссылки">5</a></sup> Hech narsani bilmaysiz, tushunmaysiz, Sizlar zulmatda yurasiz, Zaminning poydevori larzaga keladi.</div>
  <div id="6"><sup><a href="https://www.kitobook.com/compare/book/19/81/6/" title="сравнение переводов, параллельные ссылки">6</a></sup> Aytdimki: ‘Hammangiz xudodirsiz, Xudoyi Taoloning o‘g‘illarisiz.’</div>
  <div id="7"><sup><a href="https://www.kitobook.com/compare/book/19/81/7/" title="сравнение переводов, параллельные ссылки">7</a></sup> Ammo oddiy odamday o‘lib ketasiz, Har qanday hukmdor kabi qulaysiz.”</div>
  <div id="8"><sup><a href="https://www.kitobook.com/compare/book/19/81/8/" title="сравнение переводов, параллельные ссылки">8</a></sup> Qani, ey Xudo, olamni hukm qil, Zotan, hamma xalqlar Senikidir.</div>
</div>