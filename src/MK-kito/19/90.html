<div itemprop="articleBody" class="text">
  <div id="1"><sup><a href="https://www.kitobook.com/compare/book/19/90/1/" title="сравнение переводов, параллельные ссылки">1</a></sup> Xudoyi Taolo panohida yashaydiganlar Qodir Xudo soyasida orom topar.</div>
  <div id="2"><sup><a href="https://www.kitobook.com/compare/book/19/90/2/" title="сравнение переводов, параллельные ссылки">2</a></sup> Men Egamga shunday deyman: “Sen panohimsan, qal’amsan, Men umid bog‘lagan Xudoyimsan.”</div>
  <div id="3"><sup><a href="https://www.kitobook.com/compare/book/19/90/3/" title="сравнение переводов, параллельные ссылки">3</a></sup> Albatta U xalos etar seni ovchining tuzog‘idan, Xalos etar seni qirg‘in keltiruvchi vabodan.</div>
  <div id="4"><sup><a href="https://www.kitobook.com/compare/book/19/90/4/" title="сравнение переводов, параллельные ссылки">4</a></sup> Seni U patlari ostiga olar, Uning qanotlari ostida panoh topasan, Sadoqati bilan senga qalqon, devor bo‘lar.</div>
  <div id="5"><sup><a href="https://www.kitobook.com/compare/book/19/90/5/" title="сравнение переводов, параллельные ссылки">5</a></sup> Shunda qo‘rqmaysan tunning vahimasidan, Qo‘rqmaysan kunduzi uchgan o‘qdan,</div>
  <div id="6"><sup><a href="https://www.kitobook.com/compare/book/19/90/6/" title="сравнение переводов, параллельные ссылки">6</a></sup> Zulmatda bildirmay keladigan vabodan, Qoq peshinda qirg‘in keltiruvchi o‘latdan.</div>
  <div id="7"><sup><a href="https://www.kitobook.com/compare/book/19/90/7/" title="сравнение переводов, параллельные ссылки">7</a></sup> Mingtasi chap yoningda yiqilib qoladi, O‘n mingtasi o‘ng yoningda yiqilib qoladi, Ammo bu kulfatlar senga yaqin kelmaydi.</div>
  <div id="8"><sup><a href="https://www.kitobook.com/compare/book/19/90/8/" title="сравнение переводов, параллельные ссылки">8</a></sup> Faqat ko‘zlaringni och, shunda ko‘rasan Fosiqning qanday jazo olganini.</div>
  <div id="9"><sup><a href="https://www.kitobook.com/compare/book/19/90/9/" title="сравнение переводов, параллельные ссылки">9</a></sup> -</div>
  <div id="10"><sup><a href="https://www.kitobook.com/compare/book/19/90/10/" title="сравнение переводов, параллельные ссылки">10</a></sup> Agar Egamizni panohing qilsang, Boshingga biron baxtsizlik kelmas. Xudoyi Taoloni qo‘rg‘oning qilsang, Biron falokat chodiringga yo‘lamas.</div>
  <div id="11"><sup><a href="https://www.kitobook.com/compare/book/19/90/11/" title="сравнение переводов, параллельные ссылки">11</a></sup> U sen to‘g‘ringda farishtalariga amr beradi, Farishtalar hamma yo‘llaringni qo‘riqlaydi.</div>
  <div id="12"><sup><a href="https://www.kitobook.com/compare/book/19/90/12/" title="сравнение переводов, параллельные ссылки">12</a></sup> Oyog‘ing toshga qoqilib ketmasin, deya Farishtalar qo‘llarida seni ko‘tarib boradi.</div>
  <div id="13"><sup><a href="https://www.kitobook.com/compare/book/19/90/13/" title="сравнение переводов, параллельные ссылки">13</a></sup> Sheru zaharli ilon ustidan bosib o‘tasan, Yirtqich shervachcha, ilonni oyog‘ing ostida ezg‘ilaysan.</div>
  <div id="14"><sup><a href="https://www.kitobook.com/compare/book/19/90/14/" title="сравнение переводов, параллельные ссылки">14</a></sup> Egamiz shunday deydi: “U meni yaxshi ko‘rgani uchun Men uni qutqaraman. Meni bilgani uchun Men uni himoya qilaman.</div>
  <div id="15"><sup><a href="https://www.kitobook.com/compare/book/19/90/15/" title="сравнение переводов, параллельные ссылки">15</a></sup> U iltijo qilganda Men javob beraman, Og‘ir kunlarida u bilan birga bo‘laman, Uni qutqarib, unga izzat ko‘rsataman.</div>
  <div id="16"><sup><a href="https://www.kitobook.com/compare/book/19/90/16/" title="сравнение переводов, параллельные ссылки">16</a></sup> Uzoq umr berib, uni mamnun qilaman, Unga najot beraman.”</div>
</div>