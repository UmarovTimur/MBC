<div itemprop="articleBody" class="text">
  <div id="1"><sup><a href="https://www.kitobook.com/compare/book/19/36/1/" title="сравнение переводов, параллельные ссылки">1</a></sup> Dovud sanosi. Fosiqlarga g‘ayirlik qilmagin, Badkirdorlarga hasad qilmagin.</div>
  <div id="2"><sup><a href="https://www.kitobook.com/compare/book/19/36/2/" title="сравнение переводов, параллельные ссылки">2</a></sup> Ular maysaday tezda qurib qoladi, Yam–yashil o‘tday tezda so‘lib qoladi.</div>
  <div id="3"><sup><a href="https://www.kitobook.com/compare/book/19/36/3/" title="сравнение переводов, параллельные ссылки">3</a></sup> Egamizga umid bog‘lab, yaxshilik qilgin, Shu yurtda yashab, halovat topgin.</div>
  <div id="4"><sup><a href="https://www.kitobook.com/compare/book/19/36/4/" title="сравнение переводов, параллельные ссылки">4</a></sup> Egamizni o‘zingning shodliging deb bil, Ko‘nglingdagi orzularingga U yetkazadi.</div>
  <div id="5"><sup><a href="https://www.kitobook.com/compare/book/19/36/5/" title="сравнение переводов, параллельные ссылки">5</a></sup> Yo‘llaringni topshirgin Egamizga, Ishon Unga, U madad beradi.</div>
  <div id="6"><sup><a href="https://www.kitobook.com/compare/book/19/36/6/" title="сравнение переводов, параллельные ссылки">6</a></sup> Solihligingni U tong kabi porlatadi, Haqligingni kunduzgi quyosh kabi qiladi.</div>
  <div id="7"><sup><a href="https://www.kitobook.com/compare/book/19/36/7/" title="сравнение переводов, параллельные ссылки">7</a></sup> Sabrli bo‘l, muntazir bo‘l Egamizga, G‘ayirlik qilmagin yo‘llarini topganlarga, Fosiq niyatlarin amalga oshirganlarga.</div>
  <div id="8"><sup><a href="https://www.kitobook.com/compare/book/19/36/8/" title="сравнение переводов, параллельные ссылки">8</a></sup> G‘azabdan o‘zingni tiy, qahrdan qaytgin, Ich–etingni yema, bu faqatgina zararga olib boradi.</div>
  <div id="9"><sup><a href="https://www.kitobook.com/compare/book/19/36/9/" title="сравнение переводов, параллельные ссылки">9</a></sup> Yovuzlar yo‘q qilib tashlanadi, Egamizdan umidvorlar yurtga egalik qiladi.</div>
  <div id="10"><sup><a href="https://www.kitobook.com/compare/book/19/36/10/" title="сравнение переводов, параллельные ссылки">10</a></sup> Tez orada fosiqlarning kuni bitadi, Sen har qancha qidirmagin, Ularni bu yerdan topa olmaysan.</div>
  <div id="11"><sup><a href="https://www.kitobook.com/compare/book/19/36/11/" title="сравнение переводов, параллельные ссылки">11</a></sup> Beozorlar esa yurtga egalik qiladi, Mo‘l baxt–saodatdan bahramand bo‘ladi.</div>
  <div id="12"><sup><a href="https://www.kitobook.com/compare/book/19/36/12/" title="сравнение переводов, параллельные ссылки">12</a></sup> Fosiq solihlarga qarshi fitna qiladi, Ularga qarshi tishlarini g‘ijirlatadi.</div>
  <div id="13"><sup><a href="https://www.kitobook.com/compare/book/19/36/13/" title="сравнение переводов, параллельные ссылки">13</a></sup> Rabbiy fosiqlarni masxara qiladi, Ularning kuni bitayotir, buni Rabbiy biladi.</div>
  <div id="14"><sup><a href="https://www.kitobook.com/compare/book/19/36/14/" title="сравнение переводов, параллельные ссылки">14</a></sup> Fosiq qilichini sug‘urib, kamonini bog‘laydi, Bechora, mazlumni yiqitishga shaylanadi, To‘g‘ri odamlarni o‘ldirmoq istaydi.</div>
  <div id="15"><sup><a href="https://www.kitobook.com/compare/book/19/36/15/" title="сравнение переводов, параллельные ссылки">15</a></sup> Ammo qilichlari o‘zlarining boshini yeydi, Kamonlari ham parcha–parcha bo‘lib ketadi.</div>
  <div id="16"><sup><a href="https://www.kitobook.com/compare/book/19/36/16/" title="сравнение переводов, параллельные ссылки">16</a></sup> Solihning qo‘lidagi oz narsa afzal, Jamiki fosiqning boyligidan ko‘ra.</div>
  <div id="17"><sup><a href="https://www.kitobook.com/compare/book/19/36/17/" title="сравнение переводов, параллельные ссылки">17</a></sup> Fosiqning kuchi qirqilib ketadi, Solihni esa Egamiz qo‘llab–quvvatlaydi.</div>
  <div id="18"><sup><a href="https://www.kitobook.com/compare/book/19/36/18/" title="сравнение переводов, параллельные ссылки">18</a></sup> Aybsizlarning ehtiyoji Egamiz e’tiborida, Ularning mulki to abad davom etadi.</div>
  <div id="19"><sup><a href="https://www.kitobook.com/compare/book/19/36/19/" title="сравнение переводов, параллельные ссылки">19</a></sup> Qaro kunlarda ham ular zavol topmaydi, Qahatchilik kunlarda ham farovon yashaydi.</div>
  <div id="20"><sup><a href="https://www.kitobook.com/compare/book/19/36/20/" title="сравнение переводов, параллельные ссылки">20</a></sup> Fosiqlar esa albatta halok bo‘ladi, Egamiz g‘animlari qirdagi gullarday quriydi, Ular tutun kabi tarqalib, yo‘q bo‘lib ketadi.</div>
  <div id="21"><sup><a href="https://www.kitobook.com/compare/book/19/36/21/" title="сравнение переводов, параллельные ссылки">21</a></sup> Fosiq qarz oladi–yu, qaytarib bermaydi, Solih esa himmat ila in’om qiladi.</div>
  <div id="22"><sup><a href="https://www.kitobook.com/compare/book/19/36/22/" title="сравнение переводов, параллельные ссылки">22</a></sup> Egamiz baraka bergan insonlar yurtni egallaydi, Egamiz la’natlagan odamlar esa yo‘q bo‘lib ketadi.</div>
  <div id="23"><sup><a href="https://www.kitobook.com/compare/book/19/36/23/" title="сравнение переводов, параллельные ссылки">23</a></sup> Egamiz insonning yo‘lidan mamnun bo‘lsa, Uning qadamlarini sobit qiladi.</div>
  <div id="24"><sup><a href="https://www.kitobook.com/compare/book/19/36/24/" title="сравнение переводов, параллельные ссылки">24</a></sup> Hatto qoqilsa ham yiqilib tushmaydi, Egamiz madad berib, qo‘lidan ushlaydi.</div>
  <div id="25"><sup><a href="https://www.kitobook.com/compare/book/19/36/25/" title="сравнение переводов, параллельные ссылки">25</a></sup> Men ham yosh edim, endi keksaydim, Solihlarning tark etilganini, Ularning zurriyoti non tilaganini ko‘rmadim.</div>
  <div id="26"><sup><a href="https://www.kitobook.com/compare/book/19/36/26/" title="сравнение переводов, параллельные ссылки">26</a></sup> Ular doim himmat ila qarz beradi, Farzandlari ham baraka topadi.</div>
  <div id="27"><sup><a href="https://www.kitobook.com/compare/book/19/36/27/" title="сравнение переводов, параллельные ссылки">27</a></sup> Fosiqlikni tashla, yaxshilik qilgin, Toki yurtda to abad maskan qilgin.</div>
  <div id="28"><sup><a href="https://www.kitobook.com/compare/book/19/36/28/" title="сравнение переводов, параллельные ссылки">28</a></sup> Zotan, Egamiz yaxshi ko‘radi adolatni, Tark etmaydi taqvodorlarni, Ularni to abad himoya qiladi, Fosiqlar naslini qirib tashlaydi.</div>
  <div id="29"><sup><a href="https://www.kitobook.com/compare/book/19/36/29/" title="сравнение переводов, параллельные ссылки">29</a></sup> Solih yurtga egalik qiladi, Bu yurtda to abad istiqomat qiladi.</div>
  <div id="30"><sup><a href="https://www.kitobook.com/compare/book/19/36/30/" title="сравнение переводов, параллельные ссылки">30</a></sup> Solihning og‘zi donolikdan so‘zlaydi, Uning tili adolatni so‘ylaydi.</div>
  <div id="31"><sup><a href="https://www.kitobook.com/compare/book/19/36/31/" title="сравнение переводов, параллельные ссылки">31</a></sup> Yuragida Xudosining qonuni joy olgan, Shuning uchun qadamida adashmaydi.</div>
  <div id="32"><sup><a href="https://www.kitobook.com/compare/book/19/36/32/" title="сравнение переводов, параллельные ссылки">32</a></sup> Fosiq solihni doim kuzatadi, Uni o‘ldirmoqni mo‘ljallab yuradi.</div>
  <div id="33"><sup><a href="https://www.kitobook.com/compare/book/19/36/33/" title="сравнение переводов, параллельные ссылки">33</a></sup> Egamiz solihni fosiqning ixtiyoriga topshirmaydi, Hukmga olib kelinganda, solih mahkum bo‘lmaydi.</div>
  <div id="34"><sup><a href="https://www.kitobook.com/compare/book/19/36/34/" title="сравнение переводов, параллельные ссылки">34</a></sup> Egamizdan umid qil, Uning yo‘llarini tutgin, U seni yuksaltiradi, bu yurtni egallaysan, Fosiqning qirilib ketishini sen ko‘rasan.</div>
  <div id="35"><sup><a href="https://www.kitobook.com/compare/book/19/36/35/" title="сравнение переводов, параллельные ссылки">35</a></sup> Ko‘rganman fosiq, zolim odamning O‘z yurtida yam–yashil daraxtday unganini.</div>
  <div id="36"><sup><a href="https://www.kitobook.com/compare/book/19/36/36/" title="сравнение переводов, параллельные ссылки">36</a></sup> Ko‘p o‘tmay u o‘tib ketdi, yo‘q bo‘ldi, Qancha qidirsam ham, topa olmadim.</div>
  <div id="37"><sup><a href="https://www.kitobook.com/compare/book/19/36/37/" title="сравнение переводов, параллельные ссылки">37</a></sup> Aybsizga e’tibor ber, sofdilni kuzat, Tinchlikparvarning istiqboli yorqin.</div>
  <div id="38"><sup><a href="https://www.kitobook.com/compare/book/19/36/38/" title="сравнение переводов, параллельные ссылки">38</a></sup> Gunohkorlarning hammasi qirilib bitadi, Fosiqning kelajagi barham topadi.</div>
  <div id="39"><sup><a href="https://www.kitobook.com/compare/book/19/36/39/" title="сравнение переводов, параллельные ссылки">39</a></sup> Solih kishi Egamiz tufayli najot topgaydir, Kulfat chog‘i Egamiz solihning qal’asidir.</div>
  <div id="40"><sup><a href="https://www.kitobook.com/compare/book/19/36/40/" title="сравнение переводов, параллельные ссылки">40</a></sup> Egamizdan panoh topgani uchun Solihga Egamiz madad beradi, uni qutqaradi, Fosiqdan omon saqlaydi, unga najot beradi.</div>
</div>