<div itemprop="articleBody" class="text">
  <div id="1"><sup><a href="https://www.kitobook.com/compare/book/19/96/1/" title="сравнение переводов, параллельные ссылки">1</a></sup> Egamiz shohdir, zamin quvonsin, Dengiz ortidagi hamma yurtlar shod bo‘lsin.</div>
  <div id="2"><sup><a href="https://www.kitobook.com/compare/book/19/96/2/" title="сравнение переводов, параллельные ссылки">2</a></sup> Bulutlar, zim–ziyo zulmat Uning atrofini o‘ragan, Adolatu haqiqat Uning taxtiga poydevor bo‘lgan.</div>
  <div id="3"><sup><a href="https://www.kitobook.com/compare/book/19/96/3/" title="сравнение переводов, параллельные ссылки">3</a></sup> Egamiz olovini O‘zidan oldin yuboradi, Olovi har tarafdagi dushmanlarni yutadi.</div>
  <div id="4"><sup><a href="https://www.kitobook.com/compare/book/19/96/4/" title="сравнение переводов, параллельные ссылки">4</a></sup> Chaqmoqlari olamni yoritadi, Zamin buni ko‘rib titraydi.</div>
  <div id="5"><sup><a href="https://www.kitobook.com/compare/book/19/96/5/" title="сравнение переводов, параллельные ссылки">5</a></sup> Butun olamning Rabbiysi oldida, Egamiz oldida tog‘lar mumday eriydi.</div>
  <div id="6"><sup><a href="https://www.kitobook.com/compare/book/19/96/6/" title="сравнение переводов, параллельные ссылки">6</a></sup> Samolar e’lon qiladi Uning adolatini, Jamiki xalqlar ko‘radi Uning ulug‘vorligini.</div>
  <div id="7"><sup><a href="https://www.kitobook.com/compare/book/19/96/7/" title="сравнение переводов, параллельные ссылки">7</a></sup> Butlarga sajda qiluvchilar, Behuda sanamlari ila maqtanuvchilar Sharmanda bo‘ladi. Barcha xudolar Egamizga ta’zim qiladi.</div>
  <div id="8"><sup><a href="https://www.kitobook.com/compare/book/19/96/8/" title="сравнение переводов, параллельные ссылки">8</a></sup> Ey Egam! Sening adolatingdan Yahudo shaharlari shod bo‘ladi, Quddus eshitib, quvonadi.</div>
  <div id="9"><sup><a href="https://www.kitobook.com/compare/book/19/96/9/" title="сравнение переводов, параллельные ссылки">9</a></sup> Ey Egam, yer yuzidagi buyuk hukmdor Sensan, Hamma xudolardan Sen yuksalgansan.</div>
  <div id="10"><sup><a href="https://www.kitobook.com/compare/book/19/96/10/" title="сравнение переводов, параллельные ссылки">10</a></sup> Ey Egamizni sevganlar! Yomonlikdan nafratlaning. U taqvodorlarining jonlarini O‘zi asraydi, Fosiqlarning qo‘lidan ularni xalos etadi.</div>
  <div id="11"><sup><a href="https://www.kitobook.com/compare/book/19/96/11/" title="сравнение переводов, параллельные ссылки">11</a></sup> Solihlarga nur sochilgay, Yuragi poklar uzra shodlik yoyilgay.</div>
  <div id="12"><sup><a href="https://www.kitobook.com/compare/book/19/96/12/" title="сравнение переводов, параллельные ссылки">12</a></sup> Ey solihlar, Egamiz tufayli shodlaning, Uning muqaddas nomini olqishlang!</div>
</div>