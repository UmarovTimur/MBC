<div itemprop="articleBody" class="text">
  <div id="1"><sup><a href="https://www.kitobook.com/compare/book/19/37/1/" title="сравнение переводов, параллельные ссылки">1</a></sup> Dovud sanosi. Bizni Egamizning yodiga solish uchun aytilgan.</div>
  <div id="2"><sup><a href="https://www.kitobook.com/compare/book/19/37/2/" title="сравнение переводов, параллельные ссылки">2</a></sup> Ey Egam! G‘azab bilan menga tanbeh bermagin, Qahring sochib, menga jazo bermagin.</div>
  <div id="3"><sup><a href="https://www.kitobook.com/compare/book/19/37/3/" title="сравнение переводов, параллельные ссылки">3</a></sup> O‘qlaring ichlarimni teshib o‘tdi, Qo‘llaring ustimga bosib tushdi.</div>
  <div id="4"><sup><a href="https://www.kitobook.com/compare/book/19/37/4/" title="сравнение переводов, параллельные ссылки">4</a></sup> Butun tanam xastadir g‘azabingdan, Sog‘ligim yo‘qolgan gunohlarim dastidan.</div>
  <div id="5"><sup><a href="https://www.kitobook.com/compare/book/19/37/5/" title="сравнение переводов, параллельные ссылки">5</a></sup> Ayblarim meni juda ham ezadi, Ular juda og‘ir yukka o‘xshaydi.</div>
  <div id="6"><sup><a href="https://www.kitobook.com/compare/book/19/37/6/" title="сравнение переводов, параллельные ссылки">6</a></sup> Aqlsizligim dastidan Yaralarim sasib, yiringlab oqyapti.</div>
  <div id="7"><sup><a href="https://www.kitobook.com/compare/book/19/37/7/" title="сравнение переводов, параллельные ссылки">7</a></sup> Juda egilib, bukchayib qoldim, Kun bo‘yi g‘amgin yuraman.</div>
  <div id="8"><sup><a href="https://www.kitobook.com/compare/book/19/37/8/" title="сравнение переводов, параллельные ссылки">8</a></sup> Ichim isitmadan otash bo‘lib yonmoqda, Tanamda bironta sog‘ joy yo‘q.</div>
  <div id="9"><sup><a href="https://www.kitobook.com/compare/book/19/37/9/" title="сравнение переводов, параллельные ссылки">9</a></sup> Sillam qurib, tamom ezildim, Yurakdagi alamdan nola qilaman.</div>
  <div id="10"><sup><a href="https://www.kitobook.com/compare/book/19/37/10/" title="сравнение переводов, параллельные ссылки">10</a></sup> Yuragim tubidagi istaklarim Ey Rabbiy, O‘zingga ravshan, Ohu nolam Sendan yashirin emas.</div>
  <div id="11"><sup><a href="https://www.kitobook.com/compare/book/19/37/11/" title="сравнение переводов, параллельные ссылки">11</a></sup> Yuragim titraydi, quvvatim ketdi, Ko‘zlarimning nuri adoyi tamom bo‘ldi.</div>
  <div id="12"><sup><a href="https://www.kitobook.com/compare/book/19/37/12/" title="сравнение переводов, параллельные ссылки">12</a></sup> Do‘st–yoronlarim dardim tufayli oldimdan qochadi, Tug‘ishganlarim aslo yonimga kelmaydi.</div>
  <div id="13"><sup><a href="https://www.kitobook.com/compare/book/19/37/13/" title="сравнение переводов, параллельные ссылки">13</a></sup> Jonimga qasd qilganlar menga tuzoq qo‘yadi, Menga zarar istaganlar kulfatdan so‘z ochadi, Kun bo‘yi yolg‘on so‘ylab, fitna qiladi.</div>
  <div id="14"><sup><a href="https://www.kitobook.com/compare/book/19/37/14/" title="сравнение переводов, параллельные ссылки">14</a></sup> Men esa karga o‘xshayman, eshitmayman, Soqovga o‘xshayman, gapira olmayman.</div>
  <div id="15"><sup><a href="https://www.kitobook.com/compare/book/19/37/15/" title="сравнение переводов, параллельные ссылки">15</a></sup> Chindan ham men soqovga o‘xshayman, Tili qotib qolgan odamdayman.</div>
  <div id="16"><sup><a href="https://www.kitobook.com/compare/book/19/37/16/" title="сравнение переводов, параллельные ссылки">16</a></sup> Ey Egam, Umidim yolg‘iz Sensan, Ey Egam Xudo, javob beradigan Sensan.</div>
  <div id="17"><sup><a href="https://www.kitobook.com/compare/book/19/37/17/" title="сравнение переводов, параллельные ссылки">17</a></sup> Ey Egam: “Holimni ko‘rib, dushmanlarim shodlanmasin, Oyoqlarim qoqilganda, o‘zlarini katta tutmasin”, deya Senga ibodat qildim.</div>
  <div id="18"><sup><a href="https://www.kitobook.com/compare/book/19/37/18/" title="сравнение переводов, параллельные ссылки">18</a></sup> O‘zim ham yiqilay, deb turibman, Muttasil azob chekayotirman.</div>
  <div id="19"><sup><a href="https://www.kitobook.com/compare/book/19/37/19/" title="сравнение переводов, параллельные ссылки">19</a></sup> Qilgan egriliklarim uchun tavba qilaman, Gunohlarim uchun tashvish tortaman.</div>
  <div id="20"><sup><a href="https://www.kitobook.com/compare/book/19/37/20/" title="сравнение переводов, параллельные ссылки">20</a></sup> Ashaddiy dushmanlarim ko‘pdir, Sababsiz mendan nafrat etuvchilar son– sanoqsiz.</div>
  <div id="21"><sup><a href="https://www.kitobook.com/compare/book/19/37/21/" title="сравнение переводов, параллельные ссылки">21</a></sup> Ular yaxshiligimga yomonlik ila javob beradi, Ezgulik ishlarim uchun meni ig‘vo qiladi.</div>
  <div id="22"><sup><a href="https://www.kitobook.com/compare/book/19/37/22/" title="сравнение переводов, параллельные ссылки">22</a></sup> Ey Egam, meni aslo tark etmagin, Ey Xudoyim, mendan uzoq ketmagin.</div>
  <div id="23"><sup><a href="https://www.kitobook.com/compare/book/19/37/23/" title="сравнение переводов, параллельные ссылки">23</a></sup> Menga yordam bergani shoshilgin, Ey mening najotkorim — Rabbiy!</div>
</div>