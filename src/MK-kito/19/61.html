<div itemprop="articleBody" class="text">
  <div id="1"><sup><a href="https://www.kitobook.com/compare/book/19/61/1/" title="сравнение переводов, параллельные ссылки">1</a></sup> Ijrochilar rahbari Yodutunga. Dovud sanosi.</div>
  <div id="2"><sup><a href="https://www.kitobook.com/compare/book/19/61/2/" title="сравнение переводов, параллельные ссылки">2</a></sup> Jonim yolg‘iz Xudoga muntazirdir, Najot menga Xudodan keladi.</div>
  <div id="3"><sup><a href="https://www.kitobook.com/compare/book/19/61/3/" title="сравнение переводов, параллельные ссылки">3</a></sup> Ha, Uning O‘zi suyangan qoyam, najotimdir. Qal’am Udir, shu bois aslo qoqilmasman.</div>
  <div id="4"><sup><a href="https://www.kitobook.com/compare/book/19/61/4/" title="сравнение переводов, параллельные ссылки">4</a></sup> Ey dushmanlar, qachongacha meni turtasizlar?! Liqillab turgan chetan devorga, Qiyshaygan devorga hujum qilganday Hammangiz menga yopishaverasizlarmi?!</div>
  <div id="5"><sup><a href="https://www.kitobook.com/compare/book/19/61/5/" title="сравнение переводов, параллельные ссылки">5</a></sup> Sizning rejangiz obro‘yimni to‘kmoqdir. Yolg‘on–yashiq gaplardan zavq olasiz, Og‘zingiz bilan duo qilasiz, Ichingizda esa la’nat o‘qiysiz.</div>
  <div id="6"><sup><a href="https://www.kitobook.com/compare/book/19/61/6/" title="сравнение переводов, параллельные ссылки">6</a></sup> Ey jonim, yolg‘iz Xudoga muntazir bo‘lgin, Umidim manbayi Uning O‘zidir.</div>
  <div id="7"><sup><a href="https://www.kitobook.com/compare/book/19/61/7/" title="сравнение переводов, параллельные ссылки">7</a></sup> Yolg‘iz Xudodir suyangan qoyam, najotim, Qal’am Udir, shu bois qoqilmasman.</div>
  <div id="8"><sup><a href="https://www.kitobook.com/compare/book/19/61/8/" title="сравнение переводов, параллельные ссылки">8</a></sup> Najotimu sharafim Xudodan kelar, Qudratli qoyamu panohim Udir.</div>
  <div id="9"><sup><a href="https://www.kitobook.com/compare/book/19/61/9/" title="сравнение переводов, параллельные ссылки">9</a></sup> Ey xalqim, umid qil Xudodan, Yuragingni ochgin doimo Unga, Bizning panohimiz Xudodir.</div>
  <div id="10"><sup><a href="https://www.kitobook.com/compare/book/19/61/10/" title="сравнение переводов, параллельные ссылки">10</a></sup> Inson zoti bir nafasdir, Ha, inson zoti yolg‘ondir! Agar tarozida tortib ko‘rilsa, Hammasi birga havodan ham yengil chiqadi. Ularning aslo vazni yo‘qdir.</div>
  <div id="11"><sup><a href="https://www.kitobook.com/compare/book/19/61/11/" title="сравнение переводов, параллельные ссылки">11</a></sup> Yulg‘ichlikka ishonib qolma, Talonchilikka behuda umid qilma, Mabodo boyliging ko‘payib qolsa, Boyligingga ko‘ngil bog‘lama.</div>
  <div id="12"><sup><a href="https://www.kitobook.com/compare/book/19/61/12/" title="сравнение переводов, параллельные ссылки">12</a></sup> Ey Xudo, Sen menga bir narsa aytding, Shu ikki narsa haqida menga gapirding: Sen qudratli Xudosan.</div>
  <div id="13"><sup><a href="https://www.kitobook.com/compare/book/19/61/13/" title="сравнение переводов, параллельные ссылки">13</a></sup> Ey Rabbiy, Sening sevging cheksizdir. Shu bois Sen har bir insonni Qilgan ishlariga ko‘ra mukofotlaysan.</div>
</div>