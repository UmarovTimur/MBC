<div itemprop="articleBody" class="text">
  <div id="1"><sup><a href="https://www.kitobook.com/compare/book/19/09/1/" title="сравнение переводов, параллельные ссылки">1</a></sup> Ijrochilar rahbariga. “O‘g‘ilning o‘limi” kuyiga aytilgan. Dovud sanosi.</div>
  <div id="2"><sup><a href="https://www.kitobook.com/compare/book/19/09/2/" title="сравнение переводов, параллельные ссылки">2</a></sup> Butun yuragimdan, ey Egam, Senga shukr aytaman, Barcha ajoyib ishlaringni so‘ylayman.</div>
  <div id="3"><sup><a href="https://www.kitobook.com/compare/book/19/09/3/" title="сравнение переводов, параллельные ссылки">3</a></sup> Sen tufayli shodlanib, quvonaman. Qo‘shiq aytib, Seni madh etaman, Ey Xudoyi Taolo!</div>
  <div id="4"><sup><a href="https://www.kitobook.com/compare/book/19/09/4/" title="сравнение переводов, параллельные ссылки">4</a></sup> Dushmanlarim chekinib qochganlarida, Qoqilib, nobud bo‘ldi Sening huzuringda.</div>
  <div id="5"><sup><a href="https://www.kitobook.com/compare/book/19/09/5/" title="сравнение переводов, параллельные ссылки">5</a></sup> Sen adolat ila hukm qilib taxtga o‘tirding, Meni hukm etib, yuzimni yorug‘ qilding.</div>
  <div id="6"><sup><a href="https://www.kitobook.com/compare/book/19/09/6/" title="сравнение переводов, параллельные ссылки">6</a></sup> Xalqlarni Sen vahimaga solding, Qabihlarni qirib tashlading. Ularning nomini bir umrga o‘chirding.</div>
  <div id="7"><sup><a href="https://www.kitobook.com/compare/book/19/09/7/" title="сравнение переводов, параллельные ссылки">7</a></sup> Vayronalar ichra dushmanimiz to abad g‘oyib bo‘ldi, Ularning shahrini Sen vayron etding, Ularning xotirasi tamoman o‘chdi.</div>
  <div id="8"><sup><a href="https://www.kitobook.com/compare/book/19/09/8/" title="сравнение переводов, параллельные ссылки">8</a></sup> Egamiz esa to abad O‘z taxtida o‘tiradi, U taxtini hukm qilish uchun qurgandir.</div>
  <div id="9"><sup><a href="https://www.kitobook.com/compare/book/19/09/9/" title="сравнение переводов, параллельные ссылки">9</a></sup> U olamni adolat bilan boshqaradi, Xalqlarni odilona hukm qiladi.</div>
  <div id="10"><sup><a href="https://www.kitobook.com/compare/book/19/09/10/" title="сравнение переводов, параллельные ссылки">10</a></sup> Mazlum uchun Egamiz qal’aday bo‘ladi, Ha, qayg‘uli damlarda U panoh bo‘ladi.</div>
  <div id="11"><sup><a href="https://www.kitobook.com/compare/book/19/09/11/" title="сравнение переводов, параллельные ссылки">11</a></sup> Ey Egam, Seni taniydiganlar O‘zingga umid bog‘laydi. Senga yuz burganlarni tark etmaysan.</div>
  <div id="12"><sup><a href="https://www.kitobook.com/compare/book/19/09/12/" title="сравнение переводов, параллельные ссылки">12</a></sup> Hamdu sano kuylang Quddusda taxt qurgan Egamizga! Uning ishlarini e’lon qiling xalqlar orasida!</div>
  <div id="13"><sup><a href="https://www.kitobook.com/compare/book/19/09/13/" title="сравнение переводов, параллельные ссылки">13</a></sup> Qasoskor Egamiz mazlumlarni yodida tutadi, Jafokashlar faryodini U unutmaydi.</div>
  <div id="14"><sup><a href="https://www.kitobook.com/compare/book/19/09/14/" title="сравнение переводов, параллельные ссылки">14</a></sup> Rahm qil menga, ey Egam, qara! Mendan nafratlangan g‘animlarim azob bermoqda! O‘lim og‘zidan meni qaytaradigan Sensan!</div>
  <div id="15"><sup><a href="https://www.kitobook.com/compare/book/19/09/15/" title="сравнение переводов, параллельные ссылки">15</a></sup> Shu bois go‘zal Quddus darvozalari oldida Senga hamdu sano aytayin, Menga najot bergan Sensan, Shu bois ham quvonayin.</div>
  <div id="16"><sup><a href="https://www.kitobook.com/compare/book/19/09/16/" title="сравнение переводов, параллельные ссылки">16</a></sup> Xalqlar o‘zlari qazigan chuqurga o‘zlari yiqildi, Yashirgan to‘rlariga oyoqlaridan ilindi.</div>
  <div id="17"><sup><a href="https://www.kitobook.com/compare/book/19/09/17/" title="сравнение переводов, параллельные ссылки">17</a></sup> Egamiz adolatli hukmi ila O‘zining kimligini ko‘rsatdi. Qabihlar o‘zlari qo‘ygan tuzoqqa ilindi.</div>
  <div id="18"><sup><a href="https://www.kitobook.com/compare/book/19/09/18/" title="сравнение переводов, параллельные ссылки">18</a></sup> Qabihlar va Xudoni unutgan jamiki xalqlar O‘liklar diyoriga tushar.</div>
  <div id="19"><sup><a href="https://www.kitobook.com/compare/book/19/09/19/" title="сравнение переводов, параллельные ссылки">19</a></sup> Muhtojni Xudo bir umrga unutmas, Bechoraholning umidini to abad yo‘qqa chiqarmas.</div>
  <div id="20"><sup><a href="https://www.kitobook.com/compare/book/19/09/20/" title="сравнение переводов, параллельные ссылки">20</a></sup> Qani, ey Egam! Inson zoti g‘olib chiqmasin, Xalqlar huzuringda hukm qilinsin.</div>
  <div id="21"><sup><a href="https://www.kitobook.com/compare/book/19/09/21/" title="сравнение переводов, параллельные ссылки">21</a></sup> Ularni qo‘rquvga sol, ey Egam! Xalqlar inson zoti ekanligini bilsin.</div>
  <div id="22"><sup><a href="https://www.kitobook.com/compare/book/19/09/22/" title="сравнение переводов, параллельные ссылки">22</a></sup> Nechun, ey Egam, uzoqda turibsan? Qayg‘uli damlarda O‘zingni yashirasan?</div>
  <div id="23"><sup><a href="https://www.kitobook.com/compare/book/19/09/23/" title="сравнение переводов, параллельные ссылки">23</a></sup> Takabbur qabihlar bechorani ta’qib qiladi, To‘qigan ig‘volari o‘zlarining boshiga yetsin.</div>
  <div id="24"><sup><a href="https://www.kitobook.com/compare/book/19/09/24/" title="сравнение переводов, параллельные ссылки">24</a></sup> Qabihlar yovuz ehtiroslari bilan maqtanadi, Ochko‘zlar Egamizni la’natlaydi, Undan nafratlanadi.</div>
  <div id="25"><sup><a href="https://www.kitobook.com/compare/book/19/09/25/" title="сравнение переводов, параллельные ссылки">25</a></sup> Xudoga intilmaydi o‘ziga bino qo‘ygan qabihlar, “Xudo yo‘qdir”, deb doim o‘ylaydi ular.</div>
  <div id="26"><sup><a href="https://www.kitobook.com/compare/book/19/09/26/" title="сравнение переводов, параллельные ссылки">26</a></sup> Qabihlar har doim omadga erishadi, Xudoning amrlarini tushunmaydi, Dushmanlarini ular pisand qilmaydi.</div>
  <div id="27"><sup><a href="https://www.kitobook.com/compare/book/19/09/27/" title="сравнение переводов, параллельные ссылки">27</a></sup> Ular o‘ylaydilar o‘z ko‘nglida: “Biz hech qachon qoqilmaymiz, Hech qachon kulfatlarga duch kelmaymiz.”</div>
  <div id="28"><sup><a href="https://www.kitobook.com/compare/book/19/09/28/" title="сравнение переводов, параллельные ссылки">28</a></sup> Qabihlarning og‘zidan la’nat, hiyla, po‘pisa chiqadi, Ular manfur, jaholat so‘zlarini aytishga mohir.</div>
  <div id="29"><sup><a href="https://www.kitobook.com/compare/book/19/09/29/" title="сравнение переводов, параллельные ссылки">29</a></sup> Ular qishloqlarda yashirinib oladi, Begunoh insonni poylab o‘ldiradi. Ko‘zlari ojiz qurbonni qidiradi.</div>
  <div id="30"><sup><a href="https://www.kitobook.com/compare/book/19/09/30/" title="сравнение переводов, параллельные ссылки">30</a></sup> Sherga o‘xshab panada kutib turadi, Bechorani ushlayman, deb pisib yotadi, Zaifni o‘z sirtmog‘iga ilintirib, ushlab oladi.</div>
  <div id="31"><sup><a href="https://www.kitobook.com/compare/book/19/09/31/" title="сравнение переводов, параллельные ссылки">31</a></sup> Qabihlar o‘z kuchi bilan zaifni yiqitadi, Uni yotqizib, ezg‘ilab tashlaydi.</div>
  <div id="32"><sup><a href="https://www.kitobook.com/compare/book/19/09/32/" title="сравнение переводов, параллельные ссылки">32</a></sup> Ular o‘z ko‘ngillarida: “Xudo qilmishlarimizni unutgan, U ko‘zlarini yumib olgan, hech narsani ko‘rmaydi”, — deb o‘ylaydi.</div>
  <div id="33"><sup><a href="https://www.kitobook.com/compare/book/19/09/33/" title="сравнение переводов, параллельные ссылки">33</a></sup> Qani, ey Egam! Urgin qabihlarni, Ey Xudo! Unutmagin mazlumlarni!</div>
  <div id="34"><sup><a href="https://www.kitobook.com/compare/book/19/09/34/" title="сравнение переводов, параллельные ссылки">34</a></sup> Nechun qabihlar Sendan nafratlanadi? Nechun o‘z ko‘nglida ular: “Xudo Mendan hisob so‘ramaydi”, deb aytadi?</div>
  <div id="35"><sup><a href="https://www.kitobook.com/compare/book/19/09/35/" title="сравнение переводов, параллельные ссылки">35</a></sup> Sen esa ko‘rib turasan, Bilib turasan kulfatu azobda qolganlarni. Qo‘llaringni ularga uzatasan, Ojiz o‘zini panohingga topshiradi, Sen yetimga doim yordam bergansan.</div>
  <div id="36"><sup><a href="https://www.kitobook.com/compare/book/19/09/36/" title="сравнение переводов, параллельные ссылки">36</a></sup> Qabihlaru yovuzlarning qo‘lini qirqqin, Qilmishlari uchun ulardan hisob so‘ra, Toki ular boshqa yovuzlik qilmasin.</div>
  <div id="37"><sup><a href="https://www.kitobook.com/compare/book/19/09/37/" title="сравнение переводов, параллельные ссылки">37</a></sup> Egamiz shohdir to abad, O‘zga xalqlar yo‘q bo‘ladi Uning yurtidan.</div>
  <div id="38"><sup><a href="https://www.kitobook.com/compare/book/19/09/38/" title="сравнение переводов, параллельные ссылки">38</a></sup> Ey Egam, mazlumlarning istaklariga quloq solasan, Ularning yuraklariga dalda berasan. Yetimu mazlumning dodini Sen eshitib,</div>
  <div id="39"><sup><a href="https://www.kitobook.com/compare/book/19/09/39/" title="сравнение переводов, параллельные ссылки">39</a></sup> Yer yuzida banda ularni vahimaga solmasin, deya Ularga Sen adolat qilasan.</div>
</div>