<div itemprop="articleBody" class="text">
  <div id="1"><sup><a href="https://www.kitobook.com/compare/book/19/148/1/" title="сравнение переводов, параллельные ссылки">1</a></sup> Egamizga hamdu sanolar bo‘lsin! Egamizga hamdu sanolar bo‘lsin samolardan, Unga hamdu sanolar bo‘lsin falaklardan!</div>
  <div id="2"><sup><a href="https://www.kitobook.com/compare/book/19/148/2/" title="сравнение переводов, параллельные ссылки">2</a></sup> Ey Uning farishtalari, Egamizga hamdu sanolar bo‘lsin! Ey Uning samoviy lashkarlari, Egamizga hamdu sanolar bo‘lsin!</div>
  <div id="3"><sup><a href="https://www.kitobook.com/compare/book/19/148/3/" title="сравнение переводов, параллельные ссылки">3</a></sup> Unga hamdu sanolar bo‘lsin, ey quyosh, ey oy, Hamdu sanolar bo‘lsin Unga, nurli yulduzlar!</div>
  <div id="4"><sup><a href="https://www.kitobook.com/compare/book/19/148/4/" title="сравнение переводов, параллельные ссылки">4</a></sup> Hamdu sanolar bo‘lsin Unga, ey falaklar toqi, Ey samolar uzra joylashgan suvlar!</div>
  <div id="5"><sup><a href="https://www.kitobook.com/compare/book/19/148/5/" title="сравнение переводов, параллельные ссылки">5</a></sup> Egamizga hamdu sano aytsin ular, Egamizning amri bilan yaratilgan ular.</div>
  <div id="6"><sup><a href="https://www.kitobook.com/compare/book/19/148/6/" title="сравнение переводов, параллельные ссылки">6</a></sup> Egamiz bir farmon bilan ularni to abad joyiga o‘rnashtirdi, Bu farmon bekor qilinmaydi.</div>
  <div id="7"><sup><a href="https://www.kitobook.com/compare/book/19/148/7/" title="сравнение переводов, параллельные ссылки">7</a></sup> Yer yuzidan Egamizga hamdu sanolar bo‘lsin! Ey jamiki tubsiz suvlar, dengiz maxluqlari,</div>
  <div id="8"><sup><a href="https://www.kitobook.com/compare/book/19/148/8/" title="сравнение переводов, параллельные ссылки">8</a></sup> Ey chaqmoq, qor, do‘l, bulutlar, Uning amriga bo‘ysunuvchi bo‘ronlar Egamizga hamdu sanolar ayting!</div>
  <div id="9"><sup><a href="https://www.kitobook.com/compare/book/19/148/9/" title="сравнение переводов, параллельные ссылки">9</a></sup> Madhiyalar ayting Unga, ey tog‘lar, jamiki qirlar, Mevali daraxtlar, jamiki sadr daraxtlari!</div>
  <div id="10"><sup><a href="https://www.kitobook.com/compare/book/19/148/10/" title="сравнение переводов, параллельные ссылки">10</a></sup> Hamdu sano ayting Unga, Ey yovvoyi hayvonlar, jamiki chorva, Sudralib yuruvchilaru uchar qushlar!</div>
  <div id="11"><sup><a href="https://www.kitobook.com/compare/book/19/148/11/" title="сравнение переводов, параллельные ссылки">11</a></sup> Madhiyalar ayting Unga, Ey zamindagi shohlar, jamiki xalqlar, Shahzodalar, zamindagi hamma hukmdorlar!</div>
  <div id="12"><sup><a href="https://www.kitobook.com/compare/book/19/148/12/" title="сравнение переводов, параллельные ссылки">12</a></sup> Unga hamdu sano ayting yigitlar, qizlar, Yoshu qari — hammangiz birga.</div>
  <div id="13"><sup><a href="https://www.kitobook.com/compare/book/19/148/13/" title="сравнение переводов, параллельные ссылки">13</a></sup> Hammasi Egamizga hamdu sano aytsin, Faqatgina Uning nomi buyukdir, Shuhrati zaminu osmondan balanddir.</div>
  <div id="14"><sup><a href="https://www.kitobook.com/compare/book/19/148/14/" title="сравнение переводов, параллельные ссылки">14</a></sup> Egamiz O‘z xalqini qudratli qildi. Taqvodorlari — qadrdoni Isroil xalqi Unga hamdu sano aytishlariga sabab berdi. Egamizga hamdu sanolar bo‘lsin!</div>
</div>