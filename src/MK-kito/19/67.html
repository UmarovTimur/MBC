<div itemprop="articleBody" class="text">
  <div id="1"><sup><a href="https://www.kitobook.com/compare/book/19/67/1/" title="сравнение переводов, параллельные ссылки">1</a></sup> Ijrochilar rahbariga. Dovud sanosi. Qo‘shiq.</div>
  <div id="2"><sup><a href="https://www.kitobook.com/compare/book/19/67/2/" title="сравнение переводов, параллельные ссылки">2</a></sup> Qo‘zg‘alsin Xudo, tarqalib ketsin dushmanlari, Oldidan qochib ketsin Undan nafratlanganlar.</div>
  <div id="3"><sup><a href="https://www.kitobook.com/compare/book/19/67/3/" title="сравнение переводов, параллельные ссылки">3</a></sup> Tutunni shamol tarqatgani kabi Xudo ularni haydab yuborsin. Mum olovda erigani kabi Xudo oldida fosiq halok bo‘lsin.</div>
  <div id="4"><sup><a href="https://www.kitobook.com/compare/book/19/67/4/" title="сравнение переводов, параллельные ссылки">4</a></sup> Solihlar esa xursand bo‘lsin, Xudo oldida shod bo‘lsin, Ular xursandlikka to‘lib–toshsin.</div>
  <div id="5"><sup><a href="https://www.kitobook.com/compare/book/19/67/5/" title="сравнение переводов, параллельные ссылки">5</a></sup> Xudoga hamdu sanolar kuylang, Uning nomini tarannum eting. U bulutlarni minib boradi, Uni ulug‘lang. U Egamizdir! Huzurida shodlaning!</div>
  <div id="6"><sup><a href="https://www.kitobook.com/compare/book/19/67/6/" title="сравнение переводов, параллельные ссылки">6</a></sup> U Xudodir, makoni muqaddasdir, Yetimlarning otasi, bevalar himoyachisidir.</div>
  <div id="7"><sup><a href="https://www.kitobook.com/compare/book/19/67/7/" title="сравнение переводов, параллельные ссылки">7</a></sup> Xudo yolg‘izlarni xonadonga joylashtiradi, Asirlarni rohatga, erkinlikka olib chiqadi, Isyonkorlar esa qaqragan yerga ega bo‘ladi.</div>
  <div id="8"><sup><a href="https://www.kitobook.com/compare/book/19/67/8/" title="сравнение переводов, параллельные ссылки">8</a></sup> Ey Xudo, O‘z xalqingning oldida borganingda, Sahro bo‘ylab yurish qilganingda, Zamin titradi, osmon yomg‘irini quydi.</div>
  <div id="9"><sup><a href="https://www.kitobook.com/compare/book/19/67/9/" title="сравнение переводов, параллельные ссылки">9</a></sup> Ey Sinay tog‘ining Xudosi, Sening huzuringda, Ey Isroil xalqining Xudosi, Sening oldingda, Zamin titradi, osmon yomg‘irini quydi.</div>
  <div id="10"><sup><a href="https://www.kitobook.com/compare/book/19/67/10/" title="сравнение переводов, параллельные ссылки">10</a></sup> Sen, ey Xudo, mo‘l yomg‘ir berding, Toliqqan yeringga qaytadan kuch ato etding.</div>
  <div id="11"><sup><a href="https://www.kitobook.com/compare/book/19/67/11/" title="сравнение переводов, параллельные ссылки">11</a></sup> Xalqing o‘sha yerda boshpana topdi, Ey Xudo, himmatingdan muhtojlarni bahramand qilding.</div>
  <div id="12"><sup><a href="https://www.kitobook.com/compare/book/19/67/12/" title="сравнение переводов, параллельные ссылки">12</a></sup> Rabbiydan amr keladi, Ayollarning katta jamoasi xushxabarni eltadi:</div>
  <div id="13"><sup><a href="https://www.kitobook.com/compare/book/19/67/13/" title="сравнение переводов, параллельные ссылки">13</a></sup> “Shohlaru lashkarlar shosha–pisha qochadi!” Isroil ayollari chodirlarda o‘ljani bo‘lishib oladi!</div>
  <div id="14"><sup><a href="https://www.kitobook.com/compare/book/19/67/14/" title="сравнение переводов, параллельные ссылки">14</a></sup> Hatto uyda qolganlar uchun ham Bordir kumush bilan qoplangan kaptar qanotlari, Yaltiroq oltin bilan qoplangan kaptar patlari.</div>
  <div id="15"><sup><a href="https://www.kitobook.com/compare/book/19/67/15/" title="сравнение переводов, параллельные ссылки">15</a></sup> Qodir Xudo shohlarni to‘zg‘itganda, Zalmon tog‘iga qor yoqqanday bo‘ldi.</div>
  <div id="16"><sup><a href="https://www.kitobook.com/compare/book/19/67/16/" title="сравнение переводов, параллельные ссылки">16</a></sup> Ey Bashanning tog‘i, ulug‘vor tog‘, Ey cho‘qqilari ko‘p tog‘, Bashanning tog‘i!</div>
  <div id="17"><sup><a href="https://www.kitobook.com/compare/book/19/67/17/" title="сравнение переводов, параллельные ссылки">17</a></sup> Ey cho‘qqilari ko‘p tog‘! Xudo makon qilib tanlagan toqqa Nega hasad bilan qaraysan? Egamiz to abad u yerda istiqomat qiladi.</div>
  <div id="18"><sup><a href="https://www.kitobook.com/compare/book/19/67/18/" title="сравнение переводов, параллельные ссылки">18</a></sup> Xudoning jang aravalari son–sanoqsizdir, Rabbiy Sinaydan muqaddas makoniga keladi.</div>
  <div id="19"><sup><a href="https://www.kitobook.com/compare/book/19/67/19/" title="сравнение переводов, параллельные ссылки">19</a></sup> Yuksaklarga chiqdi U, Asirlarni ortidan ergashtirdi. Xalqlardan hadyalar oldi, Hatto gunohkor isyonchilardan ham oldi. Axir, Parvardigor Egamiz u yerda yashaydi!</div>
  <div id="20"><sup><a href="https://www.kitobook.com/compare/book/19/67/20/" title="сравнение переводов, параллельные ссылки">20</a></sup> Rabbiyga olqishlar bo‘lsin, U har kun og‘irligimizni ko‘taradi. Xudo bizning najotimizdir.</div>
  <div id="21"><sup><a href="https://www.kitobook.com/compare/book/19/67/21/" title="сравнение переводов, параллельные ссылки">21</a></sup> Xudoyimiz — najot berguvchi Xudo, Egamiz Rabbiy o‘limdan qutqaradi.</div>
  <div id="22"><sup><a href="https://www.kitobook.com/compare/book/19/67/22/" title="сравнение переводов, параллельные ссылки">22</a></sup> Xudo shubhasiz dushmanlar boshini yanchadi, Gunoh yo‘lidan yurgan odamning Bosh suyaklarini ham ezadi.</div>
  <div id="23"><sup><a href="https://www.kitobook.com/compare/book/19/67/23/" title="сравнение переводов, параллельные ссылки">23</a></sup> Rabbiy shunday deydi: “Dushmanlaringni Bashandan qaytarib kelaman, Ularni dengiz tubidan olib kelaman.</div>
  <div id="24"><sup><a href="https://www.kitobook.com/compare/book/19/67/24/" title="сравнение переводов, параллельные ссылки">24</a></sup> Oyog‘ingni dushmanlaring qoniga botirasan, Itlaring ham dushman qonini yalab, O‘z ulushini oladi.”</div>
  <div id="25"><sup><a href="https://www.kitobook.com/compare/book/19/67/25/" title="сравнение переводов, параллельные ссылки">25</a></sup> Ey Xudo, zafarli karvoning ko‘rinmoqda! Mening Shohim, Xudoyimning karvoni Muqaddas makoningga borayotgani ko‘rinmoqda!</div>
  <div id="26"><sup><a href="https://www.kitobook.com/compare/book/19/67/26/" title="сравнение переводов, параллельные ссылки">26</a></sup> Oldinda qo‘shiqchilar, orqada sozandalar, Ularning o‘rtasida childirma chalgan qizlar kuylar:</div>
  <div id="27"><sup><a href="https://www.kitobook.com/compare/book/19/67/27/" title="сравнение переводов, параллельные ссылки">27</a></sup> “Olqishlar ayting Xudoga buyuk jamoa ichra, Hamdu sanolar o‘qing Egamizga, Ey Isroilning manbaidan paydo bo‘lganlar!”</div>
  <div id="28"><sup><a href="https://www.kitobook.com/compare/book/19/67/28/" title="сравнение переводов, параллельные ссылки">28</a></sup> Ularning eng kichigi Benyamin qabilasi oldinda keladi, Ortidan to‘p bo‘lib Yahudo shahzodalari keladi, Zabulun, Naftali shahzodalari ularga ergashadi.</div>
  <div id="29"><sup><a href="https://www.kitobook.com/compare/book/19/67/29/" title="сравнение переводов, параллельные ссылки">29</a></sup> Ey Xudo, ko‘rsatgin qudratingni! Ey Xudo, ilgarigiday namoyon qil kuchingni!</div>
  <div id="30"><sup><a href="https://www.kitobook.com/compare/book/19/67/30/" title="сравнение переводов, параллельные ссылки">30</a></sup> Quddusdagi Ma’bading haqi–hurmati Shohlar Senga hadyalar keltiradi.</div>
  <div id="31"><sup><a href="https://www.kitobook.com/compare/book/19/67/31/" title="сравнение переводов, параллельные ссылки">31</a></sup> Misrga, qamishzor orasidagi o‘sha yovvoyi hayvonga tanbeh ber, Xalqlarga, o‘sha buqalar podasiga, buzoqlariga tanbeh bergin. Senga ta’zim qilib, kumushlarini nazr qilishsin. Urushdan lazzatlanuvchi bu xalqlarni to‘zg‘itgin.</div>
  <div id="32"><sup><a href="https://www.kitobook.com/compare/book/19/67/32/" title="сравнение переводов, параллельные ссылки">32</a></sup> Misrdan bronza keltiriladi, Habashiston Senga qo‘llarin cho‘zib, ey Xudo, O‘lpon to‘lashga shoshilib qoladi.</div>
  <div id="33"><sup><a href="https://www.kitobook.com/compare/book/19/67/33/" title="сравнение переводов, параллельные ссылки">33</a></sup> Xudoni tarannum eting, ey yer yuzi shohliklari,</div>
  <div id="34"><sup><a href="https://www.kitobook.com/compare/book/19/67/34/" title="сравнение переводов, параллельные ссылки">34</a></sup> Samolar — azaliy samolar uzra chiqqan, Haybatli ovozi gulduragan Rabbiyga hamdu sanolar kuylang.</div>
  <div id="35"><sup><a href="https://www.kitobook.com/compare/book/19/67/35/" title="сравнение переводов, параллельные ссылки">35</a></sup> Hammaga e’lon qiling Xudoning qudratini, Uning ulug‘vorligi Isroil ustidadir, Uning qudrati samolardadir.</div>
  <div id="36"><sup><a href="https://www.kitobook.com/compare/book/19/67/36/" title="сравнение переводов, параллельные ссылки">36</a></sup> Xudo qo‘rqinchlidir O‘zining Muqaddas maskanida, Isroil xalqining Xudosi kuch–qudrat berar O‘z xalqiga. Xudoga olqishlar bo‘lsin!</div>
</div>