<div itemprop="articleBody" class="text">
  <div id="1"><sup><a href="https://www.kitobook.com/compare/book/19/105/1/" title="сравнение переводов, параллельные ссылки">1</a></sup> Egamizga hamdu sanolar bo‘lsin! Egamizga shukrona ayting, U yaxshidir! Uning sodiq sevgisi abadiydir.</div>
  <div id="2"><sup><a href="https://www.kitobook.com/compare/book/19/105/2/" title="сравнение переводов, параллельные ссылки">2</a></sup> Egamizning qudratli ishlarini kim batafsil ayta oladi?! Kim Unga mukammal hamdu sano ayta oladi?!</div>
  <div id="3"><sup><a href="https://www.kitobook.com/compare/book/19/105/3/" title="сравнение переводов, параллельные ссылки">3</a></sup> Baxtlidir adolat ila ish tutganlar, Har doim to‘g‘ri ish qilganlar.</div>
  <div id="4"><sup><a href="https://www.kitobook.com/compare/book/19/105/4/" title="сравнение переводов, параллельные ссылки">4</a></sup> Ey Egam, xalqingga muruvvat ko‘rsatganingda meni eslagin, Ularga najot berganingda, menga ham yordam bergin,</div>
  <div id="5"><sup><a href="https://www.kitobook.com/compare/book/19/105/5/" title="сравнение переводов, параллельные ссылки">5</a></sup> Toki tanlagan xalqingning iqbolini ko‘rayin, Xalqingning shodligini ko‘rib, men ham quvonayin, Ular bilan birga faxrlanib yurayin.</div>
  <div id="6"><sup><a href="https://www.kitobook.com/compare/book/19/105/6/" title="сравнение переводов, параллельные ссылки">6</a></sup> Ey Isroil xalqi, ota–bobolarimiz kabi biz gunoh qildik, Egri yo‘ldan yurdik, yomonlik qildik.</div>
  <div id="7"><sup><a href="https://www.kitobook.com/compare/book/19/105/7/" title="сравнение переводов, параллельные ссылки">7</a></sup> Ota–bobolarimiz Misrda bo‘lganlarida, Egamizning ajoyib ishlariga e’tibor qilmadilar, Uning mo‘l sodiq sevgisini eslamadilar, Qizil dengizda isyon qildilar.</div>
  <div id="8"><sup><a href="https://www.kitobook.com/compare/book/19/105/8/" title="сравнение переводов, параллельные ссылки">8</a></sup> Qudratli kuchini bildirish uchun, O‘z nomi haqi, Egamiz ularni qutqardi.</div>
  <div id="9"><sup><a href="https://www.kitobook.com/compare/book/19/105/9/" title="сравнение переводов, параллельные ссылки">9</a></sup> U Qizil dengizga do‘q urdi, dengiz quridi. Qup–quruq yerdan yetaklaganday, Isroil xalqini dengiz tubidan o‘tkazdi.</div>
  <div id="10"><sup><a href="https://www.kitobook.com/compare/book/19/105/10/" title="сравнение переводов, параллельные ссылки">10</a></sup> Egamiz ularni yov qo‘lidan qutqardi, G‘anim qo‘lidan ularni ozod qildi.</div>
  <div id="11"><sup><a href="https://www.kitobook.com/compare/book/19/105/11/" title="сравнение переводов, параллельные ссылки">11</a></sup> Suvlar qaytib, g‘animlarni bosib qoldi, Dushmanlarning birontasi qutula olmadi.</div>
  <div id="12"><sup><a href="https://www.kitobook.com/compare/book/19/105/12/" title="сравнение переводов, параллельные ссылки">12</a></sup> Shunda Isroil xalqi Egamizning so‘ziga ishondi, Unga hamdu sanolar kuyladi.</div>
  <div id="13"><sup><a href="https://www.kitobook.com/compare/book/19/105/13/" title="сравнение переводов, параллельные ссылки">13</a></sup> Ular tez orada Egamizning ishlarini unutdi, Egamizdan bemaslahat ish qildilar.</div>
  <div id="14"><sup><a href="https://www.kitobook.com/compare/book/19/105/14/" title="сравнение переводов, параллельные ссылки">14</a></sup> Sahroda ular nafsi buzuqlik qildi, Dashtu biyobonda ular Xudoni sinadi.</div>
  <div id="15"><sup><a href="https://www.kitobook.com/compare/book/19/105/15/" title="сравнение переводов, параллельные ссылки">15</a></sup> Egamiz ularga so‘raganini berdi–yu, Ularga halokatli xastalikni ham yubordi.</div>
  <div id="16"><sup><a href="https://www.kitobook.com/compare/book/19/105/16/" title="сравнение переводов, параллельные ссылки">16</a></sup> Qarorgohdagi xalq Musoga, Egamizga bag‘ishlangan Horunga hasad qildi.</div>
  <div id="17"><sup><a href="https://www.kitobook.com/compare/book/19/105/17/" title="сравнение переводов, параллельные ссылки">17</a></sup> Yer yorilib, Datanni yutib yubordi, Abiram bilan sheriklarini yamlab yubordi.</div>
  <div id="18"><sup><a href="https://www.kitobook.com/compare/book/19/105/18/" title="сравнение переводов, параллельные ссылки">18</a></sup> Sheriklari ustiga olov tushdi, O‘sha fosiqlarni alanga yondirdi.</div>
  <div id="19"><sup><a href="https://www.kitobook.com/compare/book/19/105/19/" title="сравнение переводов, параллельные ссылки">19</a></sup> Sinay tog‘ida ular buzoq yasadilar, O‘sha oltin butga sajda qildilar.</div>
  <div id="20"><sup><a href="https://www.kitobook.com/compare/book/19/105/20/" title="сравнение переводов, параллельные ссылки">20</a></sup> Ular Xudoning ulug‘vorligini O‘t yeydigan buqa tasviriga alishdilar.</div>
  <div id="21"><sup><a href="https://www.kitobook.com/compare/book/19/105/21/" title="сравнение переводов, параллельные ссылки">21</a></sup> Ular o‘zlarining najotkori Xudoni, U Misrda buyuk ishlar qilganini unutdilar.</div>
  <div id="22"><sup><a href="https://www.kitobook.com/compare/book/19/105/22/" title="сравнение переводов, параллельные ссылки">22</a></sup> Xom yurtida Egamiz ajoyibotlar ko‘rsatgandi, Qizil dengizda qo‘rqinchli ishlar qilgandi. Mana shularni Isroil xalqi unutdi.</div>
  <div id="23"><sup><a href="https://www.kitobook.com/compare/book/19/105/23/" title="сравнение переводов, параллельные ссылки">23</a></sup> Shu bois Egamiz, ularni qiraman, dedi. Ammo Muso, Egamizning tanlagani o‘rtaga tushib, Egamizdan iltijo qilib, Uni qahrli g‘azabidan qaytardi.</div>
  <div id="24"><sup><a href="https://www.kitobook.com/compare/book/19/105/24/" title="сравнение переводов, параллельные ссылки">24</a></sup> So‘ngra ular maftunkor yurtni xor qildilar, Egamizning va’dasiga ishonmadilar.</div>
  <div id="25"><sup><a href="https://www.kitobook.com/compare/book/19/105/25/" title="сравнение переводов, параллельные ссылки">25</a></sup> O‘z chodirlarida ming‘irlab nolidilar, Egamizga itoat etmadilar.</div>
  <div id="26"><sup><a href="https://www.kitobook.com/compare/book/19/105/26/" title="сравнение переводов, параллельные ссылки">26</a></sup> Egamiz qo‘lini ko‘tarib, ont ichdi: “Sizlarni sahroda yakson qilaman.</div>
  <div id="27"><sup><a href="https://www.kitobook.com/compare/book/19/105/27/" title="сравнение переводов, параллельные ссылки">27</a></sup> Naslingizni xalqlar orasiga tarqataman, Boshqa yurtlarga ularni sochib yuboraman.”</div>
  <div id="28"><sup><a href="https://www.kitobook.com/compare/book/19/105/28/" title="сравнение переводов, параллельные ссылки">28</a></sup> So‘ngra bizning ota–bobolarimiz Piyor tog‘idagi Baalga sajda qilishga qo‘shildilar, O‘liklarga keltirilgan qurbonlikdan yedilar.</div>
  <div id="29"><sup><a href="https://www.kitobook.com/compare/book/19/105/29/" title="сравнение переводов, параллельные ссылки">29</a></sup> Ular qilmishlari bilan Egamizni g‘azablantirdilar, Ular o‘latga giriftor bo‘ldilar.</div>
  <div id="30"><sup><a href="https://www.kitobook.com/compare/book/19/105/30/" title="сравнение переводов, параллельные ссылки">30</a></sup> Finxaz qo‘zg‘alib, aralashdi, Shunda o‘lat ham to‘xtadi.</div>
  <div id="31"><sup><a href="https://www.kitobook.com/compare/book/19/105/31/" title="сравнение переводов, параллельные ссылки">31</a></sup> Shu bois Finxaz solihlik timsoli bo‘ldi, Bu nasllardan nasllarga to abad davom etadi.</div>
  <div id="32"><sup><a href="https://www.kitobook.com/compare/book/19/105/32/" title="сравнение переводов, параллельные ссылки">32</a></sup> Mariva suvlarida ular Egamizning qahrini keltirdi, Ularning dastidan Musoning boshiga qayg‘ular keldi.</div>
  <div id="33"><sup><a href="https://www.kitobook.com/compare/book/19/105/33/" title="сравнение переводов, параллельные ссылки">33</a></sup> Ular Musoning g‘azabini qo‘zg‘atdi, Muso ham o‘ylamay gapirdi.</div>
  <div id="34"><sup><a href="https://www.kitobook.com/compare/book/19/105/34/" title="сравнение переводов, параллельные ссылки">34</a></sup> Egamiz, xalqlarni qiringlar, deb amr bergandi, Ular Egamizning amrini bajarmadi.</div>
  <div id="35"><sup><a href="https://www.kitobook.com/compare/book/19/105/35/" title="сравнение переводов, параллельные ссылки">35</a></sup> Begona xalqlar bilan ular aralashib, Ularning odatlarini o‘rgandilar.</div>
  <div id="36"><sup><a href="https://www.kitobook.com/compare/book/19/105/36/" title="сравнение переводов, параллельные ссылки">36</a></sup> Ular begona xalqlarning butlariga sajda qildilar, Ularning butlari Egamizning xalqiga tuzoq bo‘ldi.</div>
  <div id="37"><sup><a href="https://www.kitobook.com/compare/book/19/105/37/" title="сравнение переводов, параллельные ссылки">37</a></sup> Ular o‘zlarining o‘g‘il–qizlarini Iblislarga qurbon qildilar.</div>
  <div id="38"><sup><a href="https://www.kitobook.com/compare/book/19/105/38/" title="сравнение переводов, параллельные ссылки">38</a></sup> Ha, o‘zlarining o‘g‘il–qizlarini Kan’on butlariga qurbon qilib, Begunoh qon to‘kdilar. Ularning qoni yurtni harom qildi.</div>
  <div id="39"><sup><a href="https://www.kitobook.com/compare/book/19/105/39/" title="сравнение переводов, параллельные ссылки">39</a></sup> Ishlari bilan o‘zlarini bulg‘adilar, Qilmishlari bilan Egamizga bevafolik qildilar.</div>
  <div id="40"><sup><a href="https://www.kitobook.com/compare/book/19/105/40/" title="сравнение переводов, параллельные ссылки">40</a></sup> Shunda Egamiz O‘z xalqidan g‘azablandi, Ulardan jirkandi.</div>
  <div id="41"><sup><a href="https://www.kitobook.com/compare/book/19/105/41/" title="сравнение переводов, параллельные ссылки">41</a></sup> Ularni yot xalqlarning qo‘liga berdi, G‘animlari ular ustidan hukmron bo‘ldi.</div>
  <div id="42"><sup><a href="https://www.kitobook.com/compare/book/19/105/42/" title="сравнение переводов, параллельные ссылки">42</a></sup> Dushmanlari ularni siquvga oldi, Kuch bilan ularni bo‘yin egdirdi.</div>
  <div id="43"><sup><a href="https://www.kitobook.com/compare/book/19/105/43/" title="сравнение переводов, параллельные ссылки">43</a></sup> Ko‘p marta Egamiz ularni qutqardi, Ular esa ataylab isyon qilgan edi, Gunohlari tufayli past ketdilar.</div>
  <div id="44"><sup><a href="https://www.kitobook.com/compare/book/19/105/44/" title="сравнение переводов, параллельные ссылки">44</a></sup> Shunda ham Egamiz O‘z xalqining nolalarini eshitib, Ularning kulfatlariga e’tibor berdi.</div>
  <div id="45"><sup><a href="https://www.kitobook.com/compare/book/19/105/45/" title="сравнение переводов, параллельные ссылки">45</a></sup> Ular haqi O‘z ahdini yodida tutdi, Mo‘l sodiq sevgisi bilan ularga shafqat ko‘rsatdi.</div>
  <div id="46"><sup><a href="https://www.kitobook.com/compare/book/19/105/46/" title="сравнение переводов, параллельные ссылки">46</a></sup> Ularni asir olganlarni Shafqatli bo‘lishga undadi.</div>
  <div id="47"><sup><a href="https://www.kitobook.com/compare/book/19/105/47/" title="сравнение переводов, параллельные ссылки">47</a></sup> Ey Egamiz Xudo, bizlarni qutqar, Xalqlar orasidan bizni to‘plab ol, O‘zing muqaddassan, Senga shukr aytaylik, Sening madhlaring bilan faxrlanaylik.</div>
  <div id="48"><sup><a href="https://www.kitobook.com/compare/book/19/105/48/" title="сравнение переводов, параллельные ссылки">48</a></sup> Isroil xalqining Xudosi — Egamizga To abad olqishlar bo‘lsin, Jamiki xalqlar: “Omin”, desin. Egamizga hamdu sanolar bo‘lsin!</div>
</div>