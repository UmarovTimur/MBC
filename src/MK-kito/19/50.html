<div itemprop="articleBody" class="text">
  <div id="1"><sup><a href="https://www.kitobook.com/compare/book/19/50/1/" title="сравнение переводов, параллельные ссылки">1</a></sup> Ijrochilar rahbariga.</div>
  <div id="2"><sup><a href="https://www.kitobook.com/compare/book/19/50/2/" title="сравнение переводов, параллельные ссылки">2</a></sup> Dovud Botshevaning oldiga kirgandan so‘ng, Natan payg‘ambar uning oldiga kelganda, Dovudning aytgan sanosi.</div>
  <div id="3"><sup><a href="https://www.kitobook.com/compare/book/19/50/3/" title="сравнение переводов, параллельные ссылки">3</a></sup> Rahm qilgin menga, ey Xudo, Sodiq sevging, cheksiz shafqating ila Itoatsizligimni olib tashlagin.</div>
  <div id="4"><sup><a href="https://www.kitobook.com/compare/book/19/50/4/" title="сравнение переводов, параллельные ссылки">4</a></sup> Yuvib tashla barcha ayblarimni, Poklagin gunohlarimdan.</div>
  <div id="5"><sup><a href="https://www.kitobook.com/compare/book/19/50/5/" title="сравнение переводов, параллельные ссылки">5</a></sup> Ha, o‘zimning itoatsizligimni bilaman, Gunohim turar ko‘z o‘ngimda mudom.</div>
  <div id="6"><sup><a href="https://www.kitobook.com/compare/book/19/50/6/" title="сравнение переводов, параллельные ссылки">6</a></sup> Senga, yolg‘iz Senga qarshi gunoh qilganman, Sening oldingda qabihliklar qilganman, Shu bois hukm qilganingda Sen barhaqsan, Qoralaganingda doimo to‘g‘ri bo‘lib chiqasan.</div>
  <div id="7"><sup><a href="https://www.kitobook.com/compare/book/19/50/7/" title="сравнение переводов, параллельные ссылки">7</a></sup> Mana, gunohkor bo‘lib tug‘ilganman, Onam qornidayoq gunohkor edim.</div>
  <div id="8"><sup><a href="https://www.kitobook.com/compare/book/19/50/8/" title="сравнение переводов, параллельные ссылки">8</a></sup> Ha, inson yuragida Sen istaysan haqiqatni, Qalbimning to‘rida o‘rgatgin donolikni.</div>
  <div id="9"><sup><a href="https://www.kitobook.com/compare/book/19/50/9/" title="сравнение переводов, параллельные ссылки">9</a></sup> Pokla meni issop o‘ti ila, toza bo‘layin, Yuvgin meni, qordan ham oq bo‘layin.</div>
  <div id="10"><sup><a href="https://www.kitobook.com/compare/book/19/50/10/" title="сравнение переводов, параллельные ссылки">10</a></sup> Yana eshitay shodlik, quvonch xabarin, Sen ezgan suyaklarim yana quvonsin.</div>
  <div id="11"><sup><a href="https://www.kitobook.com/compare/book/19/50/11/" title="сравнение переводов, параллельные ссылки">11</a></sup> Gunohlarimdan chetga ol ko‘zlaringni, Olib tashla ayblarimni.</div>
  <div id="12"><sup><a href="https://www.kitobook.com/compare/book/19/50/12/" title="сравнение переводов, параллельные ссылки">12</a></sup> Ey Xudo, menda toza yurak yaratgin, Ichimda to‘g‘ri ruhni yangilagin.</div>
  <div id="13"><sup><a href="https://www.kitobook.com/compare/book/19/50/13/" title="сравнение переводов, параллельные ссылки">13</a></sup> Huzuringdan meni uloqtirib tashlama, Muqaddas Ruhingni mendan olma.</div>
  <div id="14"><sup><a href="https://www.kitobook.com/compare/book/19/50/14/" title="сравнение переводов, параллельные ссылки">14</a></sup> Najoting shodligini menga qaytargin, Itoat etishga menda istak uyg‘otgin.</div>
  <div id="15"><sup><a href="https://www.kitobook.com/compare/book/19/50/15/" title="сравнение переводов, параллельные ссылки">15</a></sup> Shunda itoatsizlarga Sening yo‘llaringni o‘rgataman, Gunohkorlar qaytib keladilar Senga.</div>
  <div id="16"><sup><a href="https://www.kitobook.com/compare/book/19/50/16/" title="сравнение переводов, параллельные ссылки">16</a></sup> Qon to‘kkanim uchun kechir meni, ey Xudo, Najot berganingni sevinch ila kuylar tilim, Ey najotkorim Xudo!</div>
  <div id="17"><sup><a href="https://www.kitobook.com/compare/book/19/50/17/" title="сравнение переводов, параллельные ссылки">17</a></sup> Lablarimni ochgin, ey Rabbiy, Og‘zim Seni madh aylasin.</div>
  <div id="18"><sup><a href="https://www.kitobook.com/compare/book/19/50/18/" title="сравнение переводов, параллельные ссылки">18</a></sup> Qurbonlikni Sen xohlamaysan, Qurbonlik kuydirganimda ham Sen xush ko‘rmagan bo‘larding.</div>
  <div id="19"><sup><a href="https://www.kitobook.com/compare/book/19/50/19/" title="сравнение переводов, параллельные ссылки">19</a></sup> Senga ma’qul qurbonligim ezilgan ruhdir, Ezilgan, tavba qilgan yurakni Sen rad etmaysan, ey Xudo.</div>
  <div id="20"><sup><a href="https://www.kitobook.com/compare/book/19/50/20/" title="сравнение переводов, параллельные ссылки">20</a></sup> Lutfu karaming bilan Quddusni yashnatgin, Sion shahri devorlarini qaytadan qurgin.</div>
  <div id="21"><sup><a href="https://www.kitobook.com/compare/book/19/50/21/" title="сравнение переводов, параллельные ссылки">21</a></sup> Shunda munosib qurbonliklar keltiriladi, Kuydiriladigan qurbonliklar Seni mamnun qiladi, Qurbongohingda buqalar nazr qilinadi.</div>
</div>