<div itemprop="articleBody" class="text">
  <div id="1"><sup><a href="https://www.kitobook.com/compare/book/19/19/1/" title="сравнение переводов, параллельные ссылки">1</a></sup> Ijrochilar rahbariga. Dovud sanosi.</div>
  <div id="2"><sup><a href="https://www.kitobook.com/compare/book/19/19/2/" title="сравнение переводов, параллельные ссылки">2</a></sup> Kulfatda qolganingda, Egamiz javob bersin, Bobomiz Yoqubning Xudosi seni tinch–omon saqlasin.</div>
  <div id="3"><sup><a href="https://www.kitobook.com/compare/book/19/19/3/" title="сравнение переводов, параллельные ссылки">3</a></sup> Muqaddas maskanidan U senga madad yuborsin, Quddusdan U senga tayanch bo‘lsin.</div>
  <div id="4"><sup><a href="https://www.kitobook.com/compare/book/19/19/4/" title="сравнение переводов, параллельные ссылки">4</a></sup> U sening hamma nazrlaringni yodda tutsin, Kuydirilgan qurbonliklaringni qabul etsin.</div>
  <div id="5"><sup><a href="https://www.kitobook.com/compare/book/19/19/5/" title="сравнение переводов, параллельные ссылки">5</a></sup> Ko‘ngling istaganini Egamiz senga in’om qilsin, Hamma rejalaringni ro‘yobga chiqarsin.</div>
  <div id="6"><sup><a href="https://www.kitobook.com/compare/book/19/19/6/" title="сравнение переводов, параллельные ссылки">6</a></sup> Shunda biz zafaringni sevinch ila kuylaymiz, Xudoyimiz nomi bilan bayroqlar o‘rnatamiz, Hamma iltijolaringni Egamiz ro‘yobga chiqarsin.</div>
  <div id="7"><sup><a href="https://www.kitobook.com/compare/book/19/19/7/" title="сравнение переводов, параллельные ссылки">7</a></sup> Bilaman, Egamiz O‘zi tanlagan shohga najot beradi, Egamiz muqaddas samosidan unga javob beradi, Egamiz o‘ng qo‘li bilan unga buyuk g‘alaba ato qiladi.</div>
  <div id="8"><sup><a href="https://www.kitobook.com/compare/book/19/19/8/" title="сравнение переводов, параллельные ссылки">8</a></sup> Ba’zilar jang aravalariga ishonadi, Ba’zilar otlari bilan maqtanadi, Biz esa Egamiz Xudoga ishonamiz.</div>
  <div id="9"><sup><a href="https://www.kitobook.com/compare/book/19/19/9/" title="сравнение переводов, параллельные ссылки">9</a></sup> Ular holsizlanib yiqiladilar, Biz esa kuchayib qad rostlaymiz.</div>
  <div id="10"><sup><a href="https://www.kitobook.com/compare/book/19/19/10/" title="сравнение переводов, параллельные ссылки">10</a></sup> Ey Egam, shohimizga ato qilgin g‘alaba, Iltijo qilganimizda, javob bergin bizga.</div>
</div>