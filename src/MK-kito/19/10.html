<div itemprop="articleBody" class="text">
  <div id="1"><sup><a href="https://www.kitobook.com/compare/book/19/10/1/" title="сравнение переводов, параллельные ссылки">1</a></sup> Ijrochilar rahbariga. Dovud sanosi. Egamizda men panoh topaman, Qanday qilib siz menga deysiz: “Qush kabi uchib ketgin tog‘larga.</div>
  <div id="2"><sup><a href="https://www.kitobook.com/compare/book/19/10/2/" title="сравнение переводов, параллельные ссылки">2</a></sup> Qara, pokdilning yuragini panadan otmoq uchun Qabihlar yoylarini tayyorladi, O‘qlarini shaylab, mo‘ljalga oldi.</div>
  <div id="3"><sup><a href="https://www.kitobook.com/compare/book/19/10/3/" title="сравнение переводов, параллельные ссылки">3</a></sup> Qonun, ko‘rsatmalarning asosi buzilsa, Solih nima qila oladi?!”</div>
  <div id="4"><sup><a href="https://www.kitobook.com/compare/book/19/10/4/" title="сравнение переводов, параллельные ссылки">4</a></sup> Egamiz O‘zining muqaddasMa’badidadir, Egamizning taxti samodadir. U insonni ko‘zdan qochirmaydi, Nigohi insonni tekshirib turadi.</div>
  <div id="5"><sup><a href="https://www.kitobook.com/compare/book/19/10/5/" title="сравнение переводов, параллельные ссылки">5</a></sup> Egamiz solihni hamda qabihni sinaydi, Zulmni sevguchidan U nihoyatda nafratlanadi.</div>
  <div id="6"><sup><a href="https://www.kitobook.com/compare/book/19/10/6/" title="сравнение переводов, параллельные ссылки">6</a></sup> Qabihning ustiga cho‘g‘, oltingugurt yog‘diradi, Ularga ulush qilib garmselni beradi.</div>
  <div id="7"><sup><a href="https://www.kitobook.com/compare/book/19/10/7/" title="сравнение переводов, параллельные ссылки">7</a></sup> Egamiz adolatlidir, U to‘g‘ri ishlarni sevadi, To‘g‘ri yuradigan inson Uning marhamatidan bahramand bo‘ladi.</div>
</div>