<div itemprop="articleBody" class="text">
  <div id="1"><sup><a href="https://www.kitobook.com/compare/book/19/74/1/" title="сравнение переводов, параллельные ссылки">1</a></sup> Ijrochilar rahbariga. “Xarob etma” kuyiga aytilgan. Osifning sanosi. Qo‘shiq.</div>
  <div id="2"><sup><a href="https://www.kitobook.com/compare/book/19/74/2/" title="сравнение переводов, параллельные ссылки">2</a></sup> Ey Xudo, Senga shukrlar aytamiz, Shukrlar aytamiz, Sen bizga yaqinsan, Mo‘jizalaring haqida odamlar gapiradi.</div>
  <div id="3"><sup><a href="https://www.kitobook.com/compare/book/19/74/3/" title="сравнение переводов, параллельные ссылки">3</a></sup> Xudo aytar: “Belgilangan vaqtni tanlayman, Haqqoniylik bilan hukm qilaman.</div>
  <div id="4"><sup><a href="https://www.kitobook.com/compare/book/19/74/4/" title="сравнение переводов, параллельные ссылки">4</a></sup> Zamin va undagi insonlar titragan paytda Zamin ustunlarini mahkam ushlagan Menman.”</div>
  <div id="5"><sup><a href="https://www.kitobook.com/compare/book/19/74/5/" title="сравнение переводов, параллельные ссылки">5</a></sup> Maqtanchoqlarga Xudo aytar: “Maqtanmagin”, Fosiqqa aytar: “Kuching bilan maqtanmagin.</div>
  <div id="6"><sup><a href="https://www.kitobook.com/compare/book/19/74/6/" title="сравнение переводов, параллельные ссылки">6</a></sup> Gerdayib, samolarga kuchingni ko‘rsatma, Qaysarlarcha kiborlik bilan gapirma.”</div>
  <div id="7"><sup><a href="https://www.kitobook.com/compare/book/19/74/7/" title="сравнение переводов, параллельные ссылки">7</a></sup> Hech kim sharqdan yoki g‘arbdan yoxud sahrodan Insonni yuksaltira olmaydi.</div>
  <div id="8"><sup><a href="https://www.kitobook.com/compare/book/19/74/8/" title="сравнение переводов, параллельные ссылки">8</a></sup> Hukm qiladigan Xudodir, Birovni U yiqitar, boshqasini yuksaltirar.</div>
  <div id="9"><sup><a href="https://www.kitobook.com/compare/book/19/74/9/" title="сравнение переводов, параллельные ссылки">9</a></sup> G‘azab kosasi Egamizning qo‘lida, Ziravor qo‘shilgan ko‘pikli sharobga to‘la. U sharobni quyadi, Olamdagi jamiki fosiqlar esa Quyqumigacha ichib tugatadi.</div>
  <div id="10"><sup><a href="https://www.kitobook.com/compare/book/19/74/10/" title="сравнение переводов, параллельные ссылки">10</a></sup> Men to abad Yoqubning Xudosi haqida gapiraman, Uni hamdu sano ila tarannum etaman.</div>
  <div id="11"><sup><a href="https://www.kitobook.com/compare/book/19/74/11/" title="сравнение переводов, параллельные ссылки">11</a></sup> Xudo aytar: “Fosiqlarning kuchini qirqaman, Solihlarning qudratini oshiraman.”</div>
</div>