<div itemprop="articleBody" class="text">
  <div id="1"><sup><a href="https://www.kitobook.com/compare/book/19/41/1/" title="сравнение переводов, параллельные ссылки">1</a></sup> Ijrochilar rahbariga. Ko‘rax naslining qasidasi.</div>
  <div id="2"><sup><a href="https://www.kitobook.com/compare/book/19/41/2/" title="сравнение переводов, параллельные ссылки">2</a></sup> Kiyik harsillab talpinganday suv irmoqlariga, Ey Xudo, jonim ham Senga talpinadi!</div>
  <div id="3"><sup><a href="https://www.kitobook.com/compare/book/19/41/3/" title="сравнение переводов, параллельные ссылки">3</a></sup> Jonim tashna Xudoga, barhayot Xudoga, Qachon borib, Uning huzurida hozir bo‘laman?</div>
  <div id="4"><sup><a href="https://www.kitobook.com/compare/book/19/41/4/" title="сравнение переводов, параллельные ссылки">4</a></sup> Ozig‘imdir kechayu kunduz ko‘z yoshlarim, “Qani Xudoying?” deya masxara qilar odamlar doim.</div>
  <div id="5"><sup><a href="https://www.kitobook.com/compare/book/19/41/5/" title="сравнение переводов, параллельные ссылки">5</a></sup> Shodlik hayqiriqlariyu hamdu sanolar ostida Jamoa bilan birga Xudoning uyiga borardim. Bayram nishonlagani olomon bilan borardim. Shularni eslab, yuragim pora–pora bo‘lmoqda.</div>
  <div id="6"><sup><a href="https://www.kitobook.com/compare/book/19/41/6/" title="сравнение переводов, параллельные ссылки">6</a></sup> Nega tushkunlikka tushasan, ey jonim? Nega behalovat bo‘lasan ichimda? Xudoga umid bog‘la! Shukr etaman Yana Unga — najotkorim,</div>
  <div id="7"><sup><a href="https://www.kitobook.com/compare/book/19/41/7/" title="сравнение переводов, параллельные ссылки">7</a></sup> Xudoyimga. Tushkunlikka tushib ketganman. Shu bois, ey Xudo, Seni Iordan diyoridan, Xermon tizmasidan, Mizor tog‘idan turib eslayman.</div>
  <div id="8"><sup><a href="https://www.kitobook.com/compare/book/19/41/8/" title="сравнение переводов, параллельные ссылки">8</a></sup> O‘kirayotgan dengizlarday, Guvullayotgan sharsharalarday Sen yuborgan qayg‘u to‘lqinlari O‘tgandilar ustimdan bosib.</div>
  <div id="9"><sup><a href="https://www.kitobook.com/compare/book/19/41/9/" title="сравнение переводов, параллельные ссылки">9</a></sup> Kunduzi Egam sodiq sevgisini ko‘rsatadi, Tunlari U menga qo‘shiq beradi, Menga umr bergan Xudoga ibodat qilaman.</div>
  <div id="10"><sup><a href="https://www.kitobook.com/compare/book/19/41/10/" title="сравнение переводов, параллельные ссылки">10</a></sup> Xudoga, suyangan Qoyamga aytaman: “Nega meni unutib qo‘yding Sen?! Ne uchun g‘amga botib yurmog‘im kerak Dushmanlarim siquvi sababidan?!”</div>
  <div id="11"><sup><a href="https://www.kitobook.com/compare/book/19/41/11/" title="сравнение переводов, параллельные ссылки">11</a></sup> Dushmanlarim haqoratidan suyaklarim zirqiraydi, Ular muttasil mendan: “Qani Xudoying?!” deya so‘raydi.</div>
  <div id="12"><sup><a href="https://www.kitobook.com/compare/book/19/41/12/" title="сравнение переводов, параллельные ссылки">12</a></sup> Nega tushkunlikka tushasan, ey jonim? Nega behalovat bo‘lasan ichimda? Xudoga umid bog‘la! Shukr etaman Yana Unga — najotkorim, Xudoyimga.</div>
</div>