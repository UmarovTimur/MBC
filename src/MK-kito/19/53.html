<div itemprop="articleBody" class="text">
  <div id="1"><sup><a href="https://www.kitobook.com/compare/book/19/53/1/" title="сравнение переводов, параллельные ссылки">1</a></sup> Ijrochilar rahbariga. Torli asboblar jo‘rligida.</div>
  <div id="2"><sup><a href="https://www.kitobook.com/compare/book/19/53/2/" title="сравнение переводов, параллельные ссылки">2</a></sup> Zifliklar Shoulning oldiga borib: “Dovud bizning oramizda yashirinib yuribdi”, deganlarida, Dovudning aytgan qasidasi.</div>
  <div id="3"><sup><a href="https://www.kitobook.com/compare/book/19/53/3/" title="сравнение переводов, параллельные ссылки">3</a></sup> Ey Xudo! Buyuk qudrating ila meni qutqargin! Kuch–quvvating ila menga adolatli hukm chiqargin!</div>
  <div id="4"><sup><a href="https://www.kitobook.com/compare/book/19/53/4/" title="сравнение переводов, параллельные ссылки">4</a></sup> Ey Xudo, eshitgin iltijoimni, Tinglagin aytganlarimni!</div>
  <div id="5"><sup><a href="https://www.kitobook.com/compare/book/19/53/5/" title="сравнение переводов, параллельные ссылки">5</a></sup> Begonalar qarshi qo‘zg‘aldi menga, Zo‘ravonlar qasd qilmoqchi jonimga, Ular Seni pisand qilmaydilar.</div>
  <div id="6"><sup><a href="https://www.kitobook.com/compare/book/19/53/6/" title="сравнение переводов, параллельные ссылки">6</a></sup> Ey Xudo, menga madad berasan, Ey Rabbiy, mening jonimni asraysan.</div>
  <div id="7"><sup><a href="https://www.kitobook.com/compare/book/19/53/7/" title="сравнение переводов, параллельные ссылки">7</a></sup> Dushmanlarimning qabihligi o‘z boshiga kelsin, Sen sodiqsan, ularni qirib tashlagin!</div>
  <div id="8"><sup><a href="https://www.kitobook.com/compare/book/19/53/8/" title="сравнение переводов, параллельные ссылки">8</a></sup> Shod bo‘lib, Senga qurbonlik keltiraman, O‘zing yaxshisan, ey Egam, Senga shukr aytaman!</div>
  <div id="9"><sup><a href="https://www.kitobook.com/compare/book/19/53/9/" title="сравнение переводов, параллельные ссылки">9</a></sup> Saqlading har qanday kulfatdan meni, Ko‘zlarim ko‘rdi dushmanlarim mag‘lubiyatini.</div>
</div>