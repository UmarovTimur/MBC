<div itemprop="articleBody" class="text">
  <div id="1"><sup><a href="https://www.kitobook.com/compare/book/19/21/1/" title="сравнение переводов, параллельные ссылки">1</a></sup> Ijrochilar rahbariga. “Tongda chiqqan kiyik” kuyiga aytilgan. Dovud sanosi.</div>
  <div id="2"><sup><a href="https://www.kitobook.com/compare/book/19/21/2/" title="сравнение переводов, параллельные ссылки">2</a></sup> Ey Xudoyim! Nega meni tark etding?! Nega mendan uzoqdasan shu qadar?! Ey Xudoyim! Nechun menga najot bermaysan?! Ohu nolalarimni eshitmaysan?!</div>
  <div id="3"><sup><a href="https://www.kitobook.com/compare/book/19/21/3/" title="сравнение переводов, параллельные ссылки">3</a></sup> Ey Xudoyim, kun bo‘yi iltijo qilaman, Sen esa javob bermaysan. Tun bo‘yi yolvoraman, Ammo menga tinchlik yo‘q.</div>
  <div id="4"><sup><a href="https://www.kitobook.com/compare/book/19/21/4/" title="сравнение переводов, параллельные ссылки">4</a></sup> Baribir Sen muqaddas Xudosan, Isroilning hamdu sanosi qurshab olgan taxtingni.</div>
  <div id="5"><sup><a href="https://www.kitobook.com/compare/book/19/21/5/" title="сравнение переводов, параллельные ссылки">5</a></sup> Ota–bobolarimning umidi Senda edi, Sen ularga najot berding.</div>
  <div id="6"><sup><a href="https://www.kitobook.com/compare/book/19/21/6/" title="сравнение переводов, параллельные ссылки">6</a></sup> Ular Senga nola qilib, najot topdilar, Ular Senga ishonib, uyalib qolmadilar.</div>
  <div id="7"><sup><a href="https://www.kitobook.com/compare/book/19/21/7/" title="сравнение переводов, параллельные ссылки">7</a></sup> Axir, men inson emas, bir qurtdirman. Odamlar hazar qilgan, xalqlar nafratlangan.</div>
  <div id="8"><sup><a href="https://www.kitobook.com/compare/book/19/21/8/" title="сравнение переводов, параллельные ссылки">8</a></sup> Meni ko‘rgan har kim ustimdan kular, Meni haqoratlab, bosh chayqab derlar:</div>
  <div id="9"><sup><a href="https://www.kitobook.com/compare/book/19/21/9/" title="сравнение переводов, параллельные ссылки">9</a></sup> “Egangga ishon, O‘zi qutqarib olar, Egang sendan mamnun bo‘lsa, U najot berar.”</div>
  <div id="10"><sup><a href="https://www.kitobook.com/compare/book/19/21/10/" title="сравнение переводов, параллельные ссылки">10</a></sup> Sen eding onam qornidan meni chiqargan, Sen eding onam bag‘rida meni omon saqlagan.</div>
  <div id="11"><sup><a href="https://www.kitobook.com/compare/book/19/21/11/" title="сравнение переводов, параллельные ссылки">11</a></sup> Senga tayanaman tug‘ilganimdan buyon, Mening Xudoyimsan onam dunyoga keltirgandan buyon.</div>
  <div id="12"><sup><a href="https://www.kitobook.com/compare/book/19/21/12/" title="сравнение переводов, параллельные ссылки">12</a></sup> Mendan uzoq bo‘lmagin! Axir, kulfat yonginamda–ku, Menga madad berguvchi biron kimsa yo‘q!</div>
  <div id="13"><sup><a href="https://www.kitobook.com/compare/book/19/21/13/" title="сравнение переводов, параллельные ссылки">13</a></sup> Bir gala buqalar Meni qurshab olgan, Ha, Bashan yerlarining kuchli buqalari Meni o‘rab olgan.</div>
  <div id="14"><sup><a href="https://www.kitobook.com/compare/book/19/21/14/" title="сравнение переводов, параллельные ссылки">14</a></sup> O‘kirib o‘ljasini pora qiladigan sherga o‘xshab, Men tomon ular og‘izlarini katta ochgan.</div>
  <div id="15"><sup><a href="https://www.kitobook.com/compare/book/19/21/15/" title="сравнение переводов, параллельные ссылки">15</a></sup> Hayotim suv kabi to‘kildi, Suyaklarim bo‘g‘inidan bo‘shashdi, Yuragim mum kabi ichimda erib ketdi.</div>
  <div id="16"><sup><a href="https://www.kitobook.com/compare/book/19/21/16/" title="сравнение переводов, параллельные ссылки">16</a></sup> Madorim sopol parchasiday quridi, Tilim tanglayimga yopishib qoldi, Meni o‘lim to‘shagiga yotqizding.</div>
  <div id="17"><sup><a href="https://www.kitobook.com/compare/book/19/21/17/" title="сравнение переводов, параллельные ссылки">17</a></sup> Atrofimda ko‘ppaklar izg‘iydi, Badkirdorlar to‘dasi qurshab olgandir, Qo‘lu oyoqlarimni ilma–teshik qiladi.</div>
  <div id="18"><sup><a href="https://www.kitobook.com/compare/book/19/21/18/" title="сравнение переводов, параллельные ссылки">18</a></sup> Hamma suyaklarim ko‘rinib turadi, Dushmanlarim ko‘zlarini chaqchaytirib, Yeb qo‘ygudek bo‘ladi.</div>
  <div id="19"><sup><a href="https://www.kitobook.com/compare/book/19/21/19/" title="сравнение переводов, параллельные ссылки">19</a></sup> Kiyimlarimni o‘zaro ular bo‘lishgan, Libosim uchun qur’a tashlashgan.</div>
  <div id="20"><sup><a href="https://www.kitobook.com/compare/book/19/21/20/" title="сравнение переводов, параллельные ссылки">20</a></sup> Mendan uzoq turma, ey Egam! Kuchim manbayi Sensan! Tez kel, yordam ber!</div>
  <div id="21"><sup><a href="https://www.kitobook.com/compare/book/19/21/21/" title="сравнение переводов, параллельные ссылки">21</a></sup> Jonimni qilich damidan qutqar, Hayotimni ko‘ppaklar changalidan qutqar!</div>
  <div id="22"><sup><a href="https://www.kitobook.com/compare/book/19/21/22/" title="сравнение переводов, параллельные ссылки">22</a></sup> Sherlar og‘zidan qutqargin meni! Yovvoyi buqalar shoxidan asragin meni! Sen iltijoimga javob berding.</div>
  <div id="23"><sup><a href="https://www.kitobook.com/compare/book/19/21/23/" title="сравнение переводов, параллельные ссылки">23</a></sup> Birodarlarimga Sen haqingda aytaman, Jamoa orasida Senga hamdu sano o‘qiyman.</div>
  <div id="24"><sup><a href="https://www.kitobook.com/compare/book/19/21/24/" title="сравнение переводов, параллельные ссылки">24</a></sup> Ularga shunday deyman: “Egamizga hamdu sano ayting, ey Undan qo‘rqqanlar! Egamizni ulug‘lang, ey Yoqub nasli! Egamizni izzatlang, ey Isroil nasli!</div>
  <div id="25"><sup><a href="https://www.kitobook.com/compare/book/19/21/25/" title="сравнение переводов, параллельные ссылки">25</a></sup> Kulfatda qolganning qayg‘ularidan Egamiz nafratlanmagan yo hazar qilmagan. Balki undan yuz o‘girmasdan, Nola qilganda, Egamiz eshitgan.”</div>
  <div id="26"><sup><a href="https://www.kitobook.com/compare/book/19/21/26/" title="сравнение переводов, параллельные ссылки">26</a></sup> Ulug‘ jamoa ichra Hamdu sano aytishimning sababi Sensan. Sendan qo‘rqqanlar oldida ontimni ado etaman.</div>
  <div id="27"><sup><a href="https://www.kitobook.com/compare/book/19/21/27/" title="сравнение переводов, параллельные ссылки">27</a></sup> Ey Egam, qashshoqlar yeb to‘yadilar, Senga yuz burganlar Seni madh qiladilar, Ular dunyo turguncha tursinlar!</div>
  <div id="28"><sup><a href="https://www.kitobook.com/compare/book/19/21/28/" title="сравнение переводов, параллельные ссылки">28</a></sup> Egamizni eslab, Unga yuz bursinlar Yer yuzidagi jamiki insonlar! Jamiki urug‘u elatlar Unga sajda qilsinlar!</div>
  <div id="29"><sup><a href="https://www.kitobook.com/compare/book/19/21/29/" title="сравнение переводов, параллельные ссылки">29</a></sup> Egamiz hokimi mutlaqdir, Elatlar ustidan U hukmrondir.</div>
  <div id="30"><sup><a href="https://www.kitobook.com/compare/book/19/21/30/" title="сравнение переводов, параллельные ссылки">30</a></sup> Jamiki boylar ham ziyofat yeb, unga ta’zim qiladi. Tuproq ostiga ketayotganlar ham Unga sajda qiladi, Hatto o‘z hayotini saqlay olmaydiganlar ta’zim qiladi.</div>
  <div id="31"><sup><a href="https://www.kitobook.com/compare/book/19/21/31/" title="сравнение переводов, параллельные ссылки">31</a></sup> Avlodlar Unga xizmat qiladi, Kelgusi nasllar Rabbiy haqida eshitadi.</div>
  <div id="32"><sup><a href="https://www.kitobook.com/compare/book/19/21/32/" title="сравнение переводов, параллельные ссылки">32</a></sup> Ular kelib Egamizning najoti haqida e’lon qiladi, Uning qilganlarini hali tug‘ilmagan xalqlarga aytadi.</div>
</div>