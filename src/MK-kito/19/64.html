<div itemprop="articleBody" class="text">
  <div id="1"><sup><a href="https://www.kitobook.com/compare/book/19/64/1/" title="сравнение переводов, параллельные ссылки">1</a></sup> Ijrochilar rahbariga. Dovud sanosi. Qo‘shiq.</div>
  <div id="2"><sup><a href="https://www.kitobook.com/compare/book/19/64/2/" title="сравнение переводов, параллельные ссылки">2</a></sup> Ey Quddusdagi Xudo, Sen loyiqsan hamdu sanoga, Senga bergan ontimizni bajo qilamiz.</div>
  <div id="3"><sup><a href="https://www.kitobook.com/compare/book/19/64/3/" title="сравнение переводов, параллельные ссылки">3</a></sup> Sensan ibodatlarga javob berguvchi, Jamiki odamzod Senga keladi.</div>
  <div id="4"><sup><a href="https://www.kitobook.com/compare/book/19/64/4/" title="сравнение переводов, параллельные ссылки">4</a></sup> Gunoh ustimizdan tantana qilgan, Sen esa kechirasan gunohlarimizni.</div>
  <div id="5"><sup><a href="https://www.kitobook.com/compare/book/19/64/5/" title="сравнение переводов, параллельные ссылки">5</a></sup> Qutlug‘ hovlimda yashasin, deya Sen O‘zing tanlab, Olib kelgan inson naqadar baxtli! Uyingning, muqaddasMa’badingning Ne’matlaridan biz bahramand bo‘lamiz.</div>
  <div id="6"><sup><a href="https://www.kitobook.com/compare/book/19/64/6/" title="сравнение переводов, параллельные ссылки">6</a></sup> G‘aroyib ishlar ko‘rsatib, G‘alaba ila bizga javob berasan, Ey najotkorimiz Xudo! Yerning to‘rt tomonining, Hamda eng uzoq dengizlarning umidi Sensan.</div>
  <div id="7"><sup><a href="https://www.kitobook.com/compare/book/19/64/7/" title="сравнение переводов, параллельные ссылки">7</a></sup> Kuch bilan O‘zingni qurollantirgansan, Qudrating ila tog‘larni joylashtirgansan.</div>
  <div id="8"><sup><a href="https://www.kitobook.com/compare/book/19/64/8/" title="сравнение переводов, параллельные ссылки">8</a></sup> Dengizlar hayqirig‘ini bostirasan, To‘lqinlar shovqinini tinchitasan. Xalqlar shovqin–suroniga barham berasan.</div>
  <div id="9"><sup><a href="https://www.kitobook.com/compare/book/19/64/9/" title="сравнение переводов, параллельные ссылки">9</a></sup> Dunyoning u chetida yashovchilar Mo‘jizalaringdan qo‘rquvga tushadi. Sharqdan g‘arbgacha xalqlar Sening ishlaringni sevinch ila kuylaydi.</div>
  <div id="10"><sup><a href="https://www.kitobook.com/compare/book/19/64/10/" title="сравнение переводов, параллельные ссылки">10</a></sup> Zaminni Sen sug‘orib parvarishlaysan, Mo‘l–ko‘l qilib uni boyitasan. Ey Xudo, daryolaring suvi limmo–limdir, Insonlarni don–dun bilan ta’minlashni mo‘ljallagansan.</div>
  <div id="11"><sup><a href="https://www.kitobook.com/compare/book/19/64/11/" title="сравнение переводов, параллельные ссылки">11</a></sup> Egatlarini qondirib sug‘orasan, Baland joylarini o‘zing tekislaysan, Yomg‘ir bilan tuprog‘ini yumshatasan, Hosiliga baraka berasan.</div>
  <div id="12"><sup><a href="https://www.kitobook.com/compare/book/19/64/12/" title="сравнение переводов, параллельные ссылки">12</a></sup> Mo‘l hosil bilan yilga toj kiygizasan, Aravalaring yurgan yo‘llardan boylik oqadi.</div>
  <div id="13"><sup><a href="https://www.kitobook.com/compare/book/19/64/13/" title="сравнение переводов, параллельные ссылки">13</a></sup> Cho‘l sersuv o‘tloqzorlarga aylanadi, Tepaliklar sevinchga burkanadi.</div>
  <div id="14"><sup><a href="https://www.kitobook.com/compare/book/19/64/14/" title="сравнение переводов, параллельные ссылки">14</a></sup> Yaylovlar qo‘y suruvlari bilan qoplanadi, Vodiylar donlarga to‘ladi, Ular sevinchdan hayqirib qo‘shiq aytadi.</div>
</div>