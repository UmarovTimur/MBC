<div itemprop="articleBody" class="text">
  <div id="1"><sup><a href="https://www.kitobook.com/compare/book/19/38/1/" title="сравнение переводов, параллельные ссылки">1</a></sup> Ijrochilar rahbari Yodutunga. Dovud sanosi.</div>
  <div id="2"><sup><a href="https://www.kitobook.com/compare/book/19/38/2/" title="сравнение переводов, параллельные ссылки">2</a></sup> O‘zimga o‘zim shunday deyman: “Yurar yo‘llarimni kuzatib boray, Gunoh so‘zdan tilimni tiyib yuray, Fosiqlar hamon o‘rab turarkan meni, Qulf urib yopib olay og‘zimni.”</div>
  <div id="3"><sup><a href="https://www.kitobook.com/compare/book/19/38/3/" title="сравнение переводов, параллельные ссылки">3</a></sup> Jim turdim, sukut saqladim, So‘zlashdan bo‘yin tovladim, Oshib boraverdi dardim.</div>
  <div id="4"><sup><a href="https://www.kitobook.com/compare/book/19/38/4/" title="сравнение переводов, параллельные ссылки">4</a></sup> Qizib ketaverdi ichlarim, O‘ylaganim sari o‘rtandi ko‘nglim, Oxiri kalimaga keldi tilim:</div>
  <div id="5"><sup><a href="https://www.kitobook.com/compare/book/19/38/5/" title="сравнение переводов, параллельные ссылки">5</a></sup> “Ey Egam, umrim nihoyasini ayon qilgin, Qancha kunim qolganini ayon qilgin, Umrim qancha qisqaligini bilayin.</div>
  <div id="6"><sup><a href="https://www.kitobook.com/compare/book/19/38/6/" title="сравнение переводов, параллельные ссылки">6</a></sup> Yelday o‘tib ketguvchi umr bergansan, Sening nazaringda umrim bir lahzadir, Har kimning umri bir nafaslikdir.</div>
  <div id="7"><sup><a href="https://www.kitobook.com/compare/book/19/38/7/" title="сравнение переводов, параллельные ссылки">7</a></sup> Har kimning umri soyaday o‘tib ketar, Insonning harakati behuda bo‘lar, Boylik yig‘ar, lekin bilmas Kim boylikka egalik qilar.</div>
  <div id="8"><sup><a href="https://www.kitobook.com/compare/book/19/38/8/" title="сравнение переводов, параллельные ссылки">8</a></sup> Kimdan men umid qilay endi, ey Rabbiy? Sendadir mening barcha umidim.</div>
  <div id="9"><sup><a href="https://www.kitobook.com/compare/book/19/38/9/" title="сравнение переводов, параллельные ссылки">9</a></sup> Xalos qilgin meni gunohlarimdan, Kulmasin ahmoqlar mening ustimdan.</div>
  <div id="10"><sup><a href="https://www.kitobook.com/compare/book/19/38/10/" title="сравнение переводов, параллельные ссылки">10</a></sup> Sukut saqlayman, og‘zimni ochmayman, Axir, Sen O‘zing meni shu ahvolga solding.</div>
  <div id="11"><sup><a href="https://www.kitobook.com/compare/book/19/38/11/" title="сравнение переводов, параллельные ссылки">11</a></sup> Mendan ofatlaringni uzoq qilgin, Sening zarbalaringdan o‘lay, dedim.</div>
  <div id="12"><sup><a href="https://www.kitobook.com/compare/book/19/38/12/" title="сравнение переводов, параллельные ссылки">12</a></sup> Gunohlari uchun insonni jazolab, Unga tanbeh berasan. Kuya yeganday aziz narsalarini yo‘q qilasan. Shubhasiz, inson bir nafasda o‘tib ketadi.</div>
  <div id="13"><sup><a href="https://www.kitobook.com/compare/book/19/38/13/" title="сравнение переводов, параллельные ссылки">13</a></sup> Ey Egam, ibodatimni eshitgin, Nolayu faryodimga quloq solgin. Ko‘z yoshlarimga befarq bo‘lmagin. Axir, men Sening o‘tkinchi mehmoningman, Otalarim kabi musofirman.</div>
  <div id="14"><sup><a href="https://www.kitobook.com/compare/book/19/38/14/" title="сравнение переводов, параллельные ссылки">14</a></sup> Qahrli nigohingni mendan o‘girgin, Toki yana xursand bo‘layin Bu olamdan o‘tib yo‘q bo‘lmasimdan oldin.”</div>
</div>