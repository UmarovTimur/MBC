<div itemprop="articleBody" class="text">
  <div id="1"><sup><a href="https://www.kitobook.com/compare/book/19/112/1/" title="сравнение переводов, параллельные ссылки">1</a></sup> Egamizga hamdu sanolar bo‘lsin! Hamdu sano ayting, ey Egamizning qullari, Hamdu sanolar bo‘lsin Egamizning nomiga!</div>
  <div id="2"><sup><a href="https://www.kitobook.com/compare/book/19/112/2/" title="сравнение переводов, параллельные ссылки">2</a></sup> Egamiz nomiga hozir ham, Abadulabad olqishlar bo‘lsin.</div>
  <div id="3"><sup><a href="https://www.kitobook.com/compare/book/19/112/3/" title="сравнение переводов, параллельные ссылки">3</a></sup> Sharqdan g‘arbga qadar Egamizning nomiga olqishlar bo‘lsin!</div>
  <div id="4"><sup><a href="https://www.kitobook.com/compare/book/19/112/4/" title="сравнение переводов, параллельные ссылки">4</a></sup> Egamiz barcha xalqlar ustidan yuksalgan, Uning shuhrati samolardan ham buyukdir.</div>
  <div id="5"><sup><a href="https://www.kitobook.com/compare/book/19/112/5/" title="сравнение переводов, параллельные ссылки">5</a></sup> Egamiz Xudoga kim o‘xshaydi?! U yuksakda taxt qurgan.</div>
  <div id="6"><sup><a href="https://www.kitobook.com/compare/book/19/112/6/" title="сравнение переводов, параллельные ссылки">6</a></sup> U samoga, yer yuziga egilib, qaraydi.</div>
  <div id="7"><sup><a href="https://www.kitobook.com/compare/book/19/112/7/" title="сравнение переводов, параллельные ссылки">7</a></sup> Tuproqqa qorilgan bechorahollarni U ko‘taradi, Faqirlarni axlat uyumidan olib, yuksaltiradi.</div>
  <div id="8"><sup><a href="https://www.kitobook.com/compare/book/19/112/8/" title="сравнение переводов, параллельные ссылки">8</a></sup> Ularga shahzodalar yonidan joy beradi, O‘z xalqining shahzodalari bilan birga o‘tqazadi.</div>
  <div id="9"><sup><a href="https://www.kitobook.com/compare/book/19/112/9/" title="сравнение переводов, параллельные ссылки">9</a></sup> Befarzand ayolni o‘z uyida U sharaflaydi, Unga farzand ato etib, baxtiyor qiladi. Egamizga hamdu sanolar bo‘lsin!</div>
</div>