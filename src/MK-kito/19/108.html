<div itemprop="articleBody" class="text">
  <div id="1"><sup><a href="https://www.kitobook.com/compare/book/19/108/1/" title="сравнение переводов, параллельные ссылки">1</a></sup> Ijrochilar rahbariga. Dovud sanosi. Seni olqishlayman, ey Xudo, Sukut saqlamagin.</div>
  <div id="2"><sup><a href="https://www.kitobook.com/compare/book/19/108/2/" title="сравнение переводов, параллельные ссылки">2</a></sup> Fosiq, yolg‘onchilar menga qarshi og‘iz ochgan, Yolg‘onchi tillar bilan menga qarshi gapirar.</div>
  <div id="3"><sup><a href="https://www.kitobook.com/compare/book/19/108/3/" title="сравнение переводов, параллельные ссылки">3</a></sup> Nafratga to‘la so‘zlarni ustimga yog‘dirarlar, Sababsiz menga hujum qilarlar.</div>
  <div id="4"><sup><a href="https://www.kitobook.com/compare/book/19/108/4/" title="сравнение переводов, параллельные ссылки">4</a></sup> Menga ayb qo‘yarlar do‘stligimga javoban, Ibodat qilaman hamon.</div>
  <div id="5"><sup><a href="https://www.kitobook.com/compare/book/19/108/5/" title="сравнение переводов, параллельные ссылки">5</a></sup> Yaxshilik evaziga menga yomonlik qaytararlar, Do‘stligim evaziga menga adovat qilarlar.</div>
  <div id="6"><sup><a href="https://www.kitobook.com/compare/book/19/108/6/" title="сравнение переводов, параллельные ссылки">6</a></sup> Fosiqni ularga qarshi qo‘y, Ularning o‘ng tomonida ayblovchi tursin.</div>
  <div id="7"><sup><a href="https://www.kitobook.com/compare/book/19/108/7/" title="сравнение переводов, параллельные ссылки">7</a></sup> Sinalganda, ular aybdor bo‘lsin, Ularning ibodati gunoh deb hisoblansin.</div>
  <div id="8"><sup><a href="https://www.kitobook.com/compare/book/19/108/8/" title="сравнение переводов, параллельные ссылки">8</a></sup> Ularning umri qisqa bo‘lsin, Yo‘lboshchiligini boshqasi olsin.</div>
  <div id="9"><sup><a href="https://www.kitobook.com/compare/book/19/108/9/" title="сравнение переводов, параллельные ссылки">9</a></sup> Yetim bo‘lib qolsin bolalari, Beva bo‘lib qolsin xotinlari.</div>
  <div id="10"><sup><a href="https://www.kitobook.com/compare/book/19/108/10/" title="сравнение переводов, параллельные ссылки">10</a></sup> Bolalari kulbasidan ayrilib, darbadar bo‘lsin, Non izlab tilanchi bo‘lsin.</div>
  <div id="11"><sup><a href="https://www.kitobook.com/compare/book/19/108/11/" title="сравнение переводов, параллельные ссылки">11</a></sup> Mol–holini sudxo‘rlar egallasin, Mehnat samarasini begonalar tortib olsin.</div>
  <div id="12"><sup><a href="https://www.kitobook.com/compare/book/19/108/12/" title="сравнение переводов, параллельные ссылки">12</a></sup> Biron kimsa ularga shafqat qilmasin, Ularning yetim bolalariga hech kim achinmasin.</div>
  <div id="13"><sup><a href="https://www.kitobook.com/compare/book/19/108/13/" title="сравнение переводов, параллельные ссылки">13</a></sup> Ularning nasl–nasabi qirilib ketsin, Bir nasldan so‘ng nomlari yo‘q bo‘lsin.</div>
  <div id="14"><sup><a href="https://www.kitobook.com/compare/book/19/108/14/" title="сравнение переводов, параллельные ссылки">14</a></sup> Ey Egamiz! Otalari aybini esga olgin, Onalarining gunohini hech qachon unutmagin.</div>
  <div id="15"><sup><a href="https://www.kitobook.com/compare/book/19/108/15/" title="сравнение переводов, параллельные ссылки">15</a></sup> Ey Egamiz, ularning gunohidan doim xabardor bo‘lgin, O‘sha insonlarning xotirasini yer yuzidan o‘chirgin.</div>
  <div id="16"><sup><a href="https://www.kitobook.com/compare/book/19/108/16/" title="сравнение переводов, параллельные ссылки">16</a></sup> Axir, ular hech qachon shafqat qilishni o‘ylamadi. Muhtojlarni, umidsizlikka tushganlarni, Kambag‘allarni ta’qib qildi, o‘ldirdi.</div>
  <div id="17"><sup><a href="https://www.kitobook.com/compare/book/19/108/17/" title="сравнение переводов, параллельные ссылки">17</a></sup> Ular la’natlashni yaxshi ko‘rardi, Endi la’nati o‘zlarining boshiga kelsin. Duo qilishni yoqtirmasdi, Endi duo ulardan uzoq bo‘lsin.</div>
  <div id="18"><sup><a href="https://www.kitobook.com/compare/book/19/108/18/" title="сравнение переводов, параллельные ссылки">18</a></sup> La’natni ular kiyimday kiyardi, Ularning tanasiga la’nat suv kabi kirardi, Suyaklariga moy kabi singardi.</div>
  <div id="19"><sup><a href="https://www.kitobook.com/compare/book/19/108/19/" title="сравнение переводов, параллельные ссылки">19</a></sup> Ha, kiyim kiyganday, ular la’natga o‘ranib olsin, La’natni har kuni belga taqadigan kamarday qilib olsin.</div>
  <div id="20"><sup><a href="https://www.kitobook.com/compare/book/19/108/20/" title="сравнение переводов, параллельные ссылки">20</a></sup> Ey Egam! Menga qarshi yomon gapiruvchilarga, Meni ayblovchilarga Sendan ana shular mukofot bo‘lsin.</div>
  <div id="21"><sup><a href="https://www.kitobook.com/compare/book/19/108/21/" title="сравнение переводов, параллельные ссылки">21</a></sup> Sen, ey Egam Rabbiy, O‘z noming haqi menga madad ber, Ezgudir sodiq sevging, meni qutqar.</div>
  <div id="22"><sup><a href="https://www.kitobook.com/compare/book/19/108/22/" title="сравнение переводов, параллельные ссылки">22</a></sup> Men bir bechora, yo‘qsilman, Ichimda yuragim yaralangandir.</div>
  <div id="23"><sup><a href="https://www.kitobook.com/compare/book/19/108/23/" title="сравнение переводов, параллельные ссылки">23</a></sup> Oqshomgi soyaday yo‘q bo‘lib boryapman, Chigirtkaday men uloqtirilganman.</div>
  <div id="24"><sup><a href="https://www.kitobook.com/compare/book/19/108/24/" title="сравнение переводов, параллельные ссылки">24</a></sup> Ro‘za tutganimdan tizzalarimda darmon yo‘q, Etim suyagimga yopishib qolgan.</div>
  <div id="25"><sup><a href="https://www.kitobook.com/compare/book/19/108/25/" title="сравнение переводов, параллельные ссылки">25</a></sup> Dushmanlarim haqoratining nishoniman, Meni ko‘rganlarida masxaralab, boshlarini chayqashar.</div>
  <div id="26"><sup><a href="https://www.kitobook.com/compare/book/19/108/26/" title="сравнение переводов, параллельные ссылки">26</a></sup> Ey Egam Xudo, menga madad bergin, Sodiq sevging haqi meni xalos qilgin.</div>
  <div id="27"><sup><a href="https://www.kitobook.com/compare/book/19/108/27/" title="сравнение переводов, параллельные ссылки">27</a></sup> Buni Sening qo‘ling qilganini dushmanlarim bilsin, Ey Egam, menga najot bergan Sen ekaningni ular bilsin.</div>
  <div id="28"><sup><a href="https://www.kitobook.com/compare/book/19/108/28/" title="сравнение переводов, параллельные ссылки">28</a></sup> Mayli, ular meni la’natlasin, Sen esa menga baraka berasan. Ular hujum qilganda, sharmanda bo‘lishsin, Men, Sening quling esa shod–xurram bo‘lay.</div>
  <div id="29"><sup><a href="https://www.kitobook.com/compare/book/19/108/29/" title="сравнение переводов, параллельные ссылки">29</a></sup> Meni ayblovchilar badnomlikka burkansin, Chopon kiyganday, sharmandalikka o‘ransin.</div>
  <div id="30"><sup><a href="https://www.kitobook.com/compare/book/19/108/30/" title="сравнение переводов, параллельные ссылки">30</a></sup> Egamga cheksiz shukronalar aytaman, Xaloyiq orasida Unga hamdu sano o‘qiyman.</div>
  <div id="31"><sup><a href="https://www.kitobook.com/compare/book/19/108/31/" title="сравнение переводов, параллельные ссылки">31</a></sup> Egamiz turar yo‘qsullarning o‘ng tomonida, Ularni o‘limga mahkum etganlardan qutqarmoq uchun.</div>
</div>