<div itemprop="articleBody" class="text">
  <div id="1"><sup><a href="https://www.kitobook.com/compare/book/19/100/1/" title="сравнение переводов, параллельные ссылки">1</a></sup> Dovud sanosi. Sadoqatingni, adolatingni kuylayman, Seni, ey Egam, tarannum etaman.</div>
  <div id="2"><sup><a href="https://www.kitobook.com/compare/book/19/100/2/" title="сравнение переводов, параллельные ссылки">2</a></sup> Benuqson hayot kechirishni o‘rganaman, Qachon bunga erishaman? Pok yurak ila o‘z uyimda umr kechiraman.</div>
  <div id="3"><sup><a href="https://www.kitobook.com/compare/book/19/100/3/" title="сравнение переводов, параллельные ссылки">3</a></sup> Ko‘z oldimga birorta jirkanch narsa qo‘ymayman. Qing‘ir ishlardan nafratlanaman, Men ularga hech qo‘shilmayman.</div>
  <div id="4"><sup><a href="https://www.kitobook.com/compare/book/19/100/4/" title="сравнение переводов, параллельные ссылки">4</a></sup> Ters ishlarni rad qilaman, Yomonlik mendan uzoq bo‘ladi.</div>
  <div id="5"><sup><a href="https://www.kitobook.com/compare/book/19/100/5/" title="сравнение переводов, параллельные ссылки">5</a></sup> Do‘sti ortidan g‘iybat qiladiganni yo‘q qilaman, Takabburlik bilan qaraydigan ko‘zlarga, Mag‘rur yurakka aslo toqat qilmayman.</div>
  <div id="6"><sup><a href="https://www.kitobook.com/compare/book/19/100/6/" title="сравнение переводов, параллельные ссылки">6</a></sup> Yonimda istiqomat qilsinlar, deya Yurtimning sodiq odamlariga xayrixoh bo‘laman. Nuqsonsiz yo‘ldan yuradigan inson Menga xizmat qiladi.</div>
  <div id="7"><sup><a href="https://www.kitobook.com/compare/book/19/100/7/" title="сравнение переводов, параллельные ссылки">7</a></sup> Hiylagarlar mening saroyimda qolmaydi, Yolg‘onchilar qarshimda turmaydi.</div>
  <div id="8"><sup><a href="https://www.kitobook.com/compare/book/19/100/8/" title="сравнение переводов, параллельные ссылки">8</a></sup> Har sahar yurtdagi fosiqlarni qiraman, Ey Egam, Sening shahringdan badkirdorlarni yo‘q qilaman.</div>
</div>