<div itemprop="articleBody" class="text">
  <div id="1"><sup><a href="https://www.kitobook.com/compare/book/19/97/1/" title="сравнение переводов, параллельные ссылки">1</a></sup> Sano. Yangi bir qo‘shiq ayting Egamizga! Axir, U ajoyib ishlar qildi. O‘zining o‘ng qo‘li, muqaddas bilagi bilan zafar qozondi.</div>
  <div id="2"><sup><a href="https://www.kitobook.com/compare/book/19/97/2/" title="сравнение переводов, параллельные ссылки">2</a></sup> Egamiz zafarining dong‘ini taratdi, Xalqlarga najotini namoyon qildi.</div>
  <div id="3"><sup><a href="https://www.kitobook.com/compare/book/19/97/3/" title="сравнение переводов, параллельные ссылки">3</a></sup> Isroil xalqiga bo‘lgan sevgisiyu sadoqatini yodida tutdi. Yerning to‘rt tomoni Egamiz bergan najotni ko‘rdi.</div>
  <div id="4"><sup><a href="https://www.kitobook.com/compare/book/19/97/4/" title="сравнение переводов, параллельные ссылки">4</a></sup> Ey zamin ahli, Egamizni olqishlab, xitob qiling, Sevinchli kuy–qo‘shiqlar ila Unga xitob qiling.</div>
  <div id="5"><sup><a href="https://www.kitobook.com/compare/book/19/97/5/" title="сравнение переводов, параллельные ссылки">5</a></sup> Lira chalib, Egamizga hamdu sano kuylang, Lira chalib, qo‘shiqlar ayting.</div>
  <div id="6"><sup><a href="https://www.kitobook.com/compare/book/19/97/6/" title="сравнение переводов, параллельные ссылки">6</a></sup> Karnayu burg‘ularni chaling, Shohni — Egamizni olqishlab, xitob qiling.</div>
  <div id="7"><sup><a href="https://www.kitobook.com/compare/book/19/97/7/" title="сравнение переводов, параллельные ссылки">7</a></sup> Jo‘sh ursin dengizu undagi hamma jonzot, Jo‘sh ursin olamu unda yashovchi hamma maxluqot.</div>
  <div id="8"><sup><a href="https://www.kitobook.com/compare/book/19/97/8/" title="сравнение переводов, параллельные ссылки">8</a></sup> Egamiz oldida daryolar qarsak chalsin, Qirlar birga shodlanib qo‘shiq aytsin.</div>
  <div id="9"><sup><a href="https://www.kitobook.com/compare/book/19/97/9/" title="сравнение переводов, параллельные ссылки">9</a></sup> Zotan Egamiz yerda hukm etgani kelmoqda, U olamni to‘g‘ri hukm etadi, Adolat ila xalqlarni hukm qiladi.</div>
</div>