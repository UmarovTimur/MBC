<div itemprop="articleBody" class="text">
  <div id="1"><sup><a href="https://www.kitobook.com/compare/book/19/88/1/" title="сравнение переводов, параллельные ссылки">1</a></sup> Zerax urug‘idan bo‘lgan Etxanning qasidasi.</div>
  <div id="2"><sup><a href="https://www.kitobook.com/compare/book/19/88/2/" title="сравнение переводов, параллельные ссылки">2</a></sup> Sening sodiq sevgingni, ey Egam, to abad kuylayman, Barcha nasllarga sadoqatingni o‘z og‘zim bilan e’lon qilaman.</div>
  <div id="3"><sup><a href="https://www.kitobook.com/compare/book/19/88/3/" title="сравнение переводов, параллельные ссылки">3</a></sup> Bilaman, Sening sodiq sevging to abad mustahkamdir, Sening sadoqating samolarday barqarordir.</div>
  <div id="4"><sup><a href="https://www.kitobook.com/compare/book/19/88/4/" title="сравнение переводов, параллельные ссылки">4</a></sup> Sen shunday deding: “O‘zim tanlaganim bilan ahd qilganman. Ha, qulim Dovudga qasamyod qilganman:</div>
  <div id="5"><sup><a href="https://www.kitobook.com/compare/book/19/88/5/" title="сравнение переводов, параллельные ссылки">5</a></sup> ‘Sening naslingni to abad mustahkam qilaman, Taxtingni butun avlodlar osha o‘rnataman.’”</div>
  <div id="6"><sup><a href="https://www.kitobook.com/compare/book/19/88/6/" title="сравнение переводов, параллельные ссылки">6</a></sup> Ajoyibotlaringga, ey Egam, samolar hamdu sano aytsin, Muqaddas malaklar Sening sadoqatingni kuylasin.</div>
  <div id="7"><sup><a href="https://www.kitobook.com/compare/book/19/88/7/" title="сравнение переводов, параллельные ссылки">7</a></sup> Ey Egam, samolarda Senga tenglashadigani bormikan?! Ilohiy zotlardan qaysi biri Senga o‘xsharkan?!</div>
  <div id="8"><sup><a href="https://www.kitobook.com/compare/book/19/88/8/" title="сравнение переводов, параллельные ссылки">8</a></sup> Ey Xudo, muqaddas malaklar davrasida haybatlisan, Taxting atrofidagilarning hammasidan qo‘rqinchlisan.</div>
  <div id="9"><sup><a href="https://www.kitobook.com/compare/book/19/88/9/" title="сравнение переводов, параллельные ссылки">9</a></sup> Ey Parvardigori Olam — Egam, Kim senchalik qudratli, ey Egam?! Sadoqating atrofingni o‘ragan.</div>
  <div id="10"><sup><a href="https://www.kitobook.com/compare/book/19/88/10/" title="сравнение переводов, параллельные ссылки">10</a></sup> Asov dengizni yo‘lga solguvchi Sensan, To‘lqinlar quturganda bosguvchi Sensan.</div>
  <div id="11"><sup><a href="https://www.kitobook.com/compare/book/19/88/11/" title="сравнение переводов, параллельные ссылки">11</a></sup> Jasadni ezganday maxluq Rahobni ezding, Qudratli qo‘ling bilan g‘animlaringni tarqatding.</div>
  <div id="12"><sup><a href="https://www.kitobook.com/compare/book/19/88/12/" title="сравнение переводов, параллельные ссылки">12</a></sup> Samolar Senikidir, zamin ham Senikidir, Olamu undagi har narsa Senikidir, Hammasini Sen mustahkam qurgansan.</div>
  <div id="13"><sup><a href="https://www.kitobook.com/compare/book/19/88/13/" title="сравнение переводов, параллельные ссылки">13</a></sup> Shimolu janubni ham Sen yaratgansan, Tovur, Xermon tog‘lari Sening noming tufayli shodlikdan kuylaydi.</div>
  <div id="14"><sup><a href="https://www.kitobook.com/compare/book/19/88/14/" title="сравнение переводов, параллельные ссылки">14</a></sup> Bilaging naqadar qudratlidir! Qo‘ling kuchli, o‘ng qo‘ling yuqoridir!</div>
  <div id="15"><sup><a href="https://www.kitobook.com/compare/book/19/88/15/" title="сравнение переводов, параллельные ссылки">15</a></sup> Adolat va haqqoniyatdir taxtingning poydevori, Oldingda yuradi sadoqat, sodiq sevgi.</div>
  <div id="16"><sup><a href="https://www.kitobook.com/compare/book/19/88/16/" title="сравнение переводов, параллельные ссылки">16</a></sup> Baxtlidir sevinch hayqiriqlarini bilgan xalq, Ey Egam, huzuring nurida yurgan xalq baxtlidir!</div>
  <div id="17"><sup><a href="https://www.kitobook.com/compare/book/19/88/17/" title="сравнение переводов, параллельные ссылки">17</a></sup> Sening noming tufayli ular kun bo‘yi sevinadi, Sening adolating tufayli ular yuksaladi.</div>
  <div id="18"><sup><a href="https://www.kitobook.com/compare/book/19/88/18/" title="сравнение переводов, параллельные ссылки">18</a></sup> Zotan, Sen ularning kuchi, shuhratisan, Qudratimiz yuksalar Sening lutf–karamingdan.</div>
  <div id="19"><sup><a href="https://www.kitobook.com/compare/book/19/88/19/" title="сравнение переводов, параллельные ссылки">19</a></sup> Ey Egam, qalqonimizni Sen tanlading, Ey Isroil xalqining Muqaddas Xudosi, Sen bizga shohimizni berding.</div>
  <div id="20"><sup><a href="https://www.kitobook.com/compare/book/19/88/20/" title="сравнение переводов, параллельные ссылки">20</a></sup> Qadimda Sen taqvodorlaringga vahiyda aytdingki: “Mashhur jangchiga Men kuch berdim, Xalq orasidan yosh yigitni yuksaltirdim.</div>
  <div id="21"><sup><a href="https://www.kitobook.com/compare/book/19/88/21/" title="сравнение переводов, параллельные ссылки">21</a></sup> Qulim Dovudni Men topdim, Muqaddas moyimni surtib uni tanladim.</div>
  <div id="22"><sup><a href="https://www.kitobook.com/compare/book/19/88/22/" title="сравнение переводов, параллельные ссылки">22</a></sup> Mening qo‘lim doim uni quvvatlaydi, Bilagim uni ham kuchli qiladi.</div>
  <div id="23"><sup><a href="https://www.kitobook.com/compare/book/19/88/23/" title="сравнение переводов, параллельные ссылки">23</a></sup> G‘anim uni alday olmaydi, Zolim uni qisa olmaydi.</div>
  <div id="24"><sup><a href="https://www.kitobook.com/compare/book/19/88/24/" title="сравнение переводов, параллельные ссылки">24</a></sup> Uning ko‘z o‘ngida dushmanlarini ezib tashlayman, Uni yomon ko‘rganlarni qirib tashlayman.</div>
  <div id="25"><sup><a href="https://www.kitobook.com/compare/book/19/88/25/" title="сравнение переводов, параллельные ссылки">25</a></sup> Sadoqatim, sodiq sevgim u bilan bo‘ladi, Men tufayli uning qudrati yuksaladi.</div>
  <div id="26"><sup><a href="https://www.kitobook.com/compare/book/19/88/26/" title="сравнение переводов, параллельные ссылки">26</a></sup> Uning qudratini dengiz uzra barqaror qilaman, Uning hukmronligini daryolar uzra o‘rnataman.</div>
  <div id="27"><sup><a href="https://www.kitobook.com/compare/book/19/88/27/" title="сравнение переводов, параллельные ссылки">27</a></sup> U Menga hayqiradi: ‘Sen Otamsan! Xudoyimsan, najotim qoyasi Sensan.’</div>
  <div id="28"><sup><a href="https://www.kitobook.com/compare/book/19/88/28/" title="сравнение переводов, параллельные ссылки">28</a></sup> Men uni to‘ng‘ich o‘g‘il qilib olaman, Yer yuzi shohlarining qudratlisi qilaman.</div>
  <div id="29"><sup><a href="https://www.kitobook.com/compare/book/19/88/29/" title="сравнение переводов, параллельные ссылки">29</a></sup> Unga bo‘lgan cheksiz sevgimda to abad sobit turaman, U bilan qilgan ahdimni davom ettiraman.</div>
  <div id="30"><sup><a href="https://www.kitobook.com/compare/book/19/88/30/" title="сравнение переводов, параллельные ссылки">30</a></sup> Uning naslini to abad mustahkam qilaman, Uning taxti osmon turguncha turadi.</div>
  <div id="31"><sup><a href="https://www.kitobook.com/compare/book/19/88/31/" title="сравнение переводов, параллельные ссылки">31</a></sup> Uning nasli agarda qonunimdan yuz o‘girsalar, Mening qoidalarim bo‘yicha yurmasalar,</div>
  <div id="32"><sup><a href="https://www.kitobook.com/compare/book/19/88/32/" title="сравнение переводов, параллельные ссылки">32</a></sup> Agarda farmonlarimni buzsalar, Mening amrlarimga rioya etmasalar,</div>
  <div id="33"><sup><a href="https://www.kitobook.com/compare/book/19/88/33/" title="сравнение переводов, параллельные ссылки">33</a></sup> Ularni itoatsizligi uchun xivich bilan jazolayman, Gunohi uchun ularni tayoq bilan jazolayman.</div>
  <div id="34"><sup><a href="https://www.kitobook.com/compare/book/19/88/34/" title="сравнение переводов, параллельные ссылки">34</a></sup> Dovuddan esa sevgimni darig‘ tutmayman, Sadoqatimga aslo xiyonat etmayman.</div>
  <div id="35"><sup><a href="https://www.kitobook.com/compare/book/19/88/35/" title="сравнение переводов, параллельные ссылки">35</a></sup> Men ahdimni buzmayman, Aytgan so‘zimdan aslo qaytmayman.</div>
  <div id="36"><sup><a href="https://www.kitobook.com/compare/book/19/88/36/" title="сравнение переводов, параллельные ссылки">36</a></sup> Muqaddas nomim haqi ilk va so‘ng marta ont ichdim, Dovudni Men aslo aldamayman.</div>
  <div id="37"><sup><a href="https://www.kitobook.com/compare/book/19/88/37/" title="сравнение переводов, параллельные ссылки">37</a></sup> Uning nasli to abad davom etadi, Uning taxti qarshimda quyosh kabi turadi.</div>
  <div id="38"><sup><a href="https://www.kitobook.com/compare/book/19/88/38/" title="сравнение переводов, параллельные ссылки">38</a></sup> Oyga, samolardagi o‘sha sodiq guvohga o‘xshab, Taxti to abad mahkam turadi.”</div>
  <div id="39"><sup><a href="https://www.kitobook.com/compare/book/19/88/39/" title="сравнение переводов, параллельные ссылки">39</a></sup> Endi esa, ey Egam, Sen uni nafrat bilan rad etding, O‘zing shoh qilib tanlaganingdan g‘oyat g‘azablanding.</div>
  <div id="40"><sup><a href="https://www.kitobook.com/compare/book/19/88/40/" title="сравнение переводов, параллельные ссылки">40</a></sup> Men, O‘z quling bilan qilgan ahdingdan qaytding, Uning tojini Sen tuproqqa qording.</div>
  <div id="41"><sup><a href="https://www.kitobook.com/compare/book/19/88/41/" title="сравнение переводов, параллельные ссылки">41</a></sup> Shaharlarining hamma devorlarini qulatding, Qal’alarini vayronaga aylantirding.</div>
  <div id="42"><sup><a href="https://www.kitobook.com/compare/book/19/88/42/" title="сравнение переводов, параллельные ссылки">42</a></sup> Yo‘ldan o‘tayotganlarning hammasi uni taladi, Qo‘shni xalqlarga u masxara bo‘ldi.</div>
  <div id="43"><sup><a href="https://www.kitobook.com/compare/book/19/88/43/" title="сравнение переводов, параллельные ссылки">43</a></sup> Shohimizning dushmanlarini g‘olib qilding, Uning hamma g‘animlarini sevintirding.</div>
  <div id="44"><sup><a href="https://www.kitobook.com/compare/book/19/88/44/" title="сравнение переводов, параллельные ссылки">44</a></sup> Qilichining damini qaytarding, Jangda unga Sen madad bermading.</div>
  <div id="45"><sup><a href="https://www.kitobook.com/compare/book/19/88/45/" title="сравнение переводов, параллельные ссылки">45</a></sup> Uning ulug‘vorligiga Sen chek qo‘yding, Taxtini yerga uloqtirib yubording.</div>
  <div id="46"><sup><a href="https://www.kitobook.com/compare/book/19/88/46/" title="сравнение переводов, параллельные ссылки">46</a></sup> Yoshlik kunlarini qisqartirding, Uni sharmandayu sharmisor qilding.</div>
  <div id="47"><sup><a href="https://www.kitobook.com/compare/book/19/88/47/" title="сравнение переводов, параллельные ссылки">47</a></sup> Ey Egam, bu qachongacha davom etadi? O‘zingni bizdan to abad yashirasanmi? Qachongacha g‘azabing otash kabi yonadi?</div>
  <div id="48"><sup><a href="https://www.kitobook.com/compare/book/19/88/48/" title="сравнение переводов, параллельные ссылки">48</a></sup> Esingda tut, hayotim naqadar qisqa, Ne uchun insonni behuda yaratding?!</div>
  <div id="49"><sup><a href="https://www.kitobook.com/compare/book/19/88/49/" title="сравнение переводов, параллельные ссылки">49</a></sup> Qaysi inson o‘limni ko‘rmas ekan?! Kim o‘liklar diyori qudratidan omon qolar ekan?!</div>
  <div id="50"><sup><a href="https://www.kitobook.com/compare/book/19/88/50/" title="сравнение переводов, параллельные ссылки">50</a></sup> Ey Rabbiy, qani oldingi buyuk sevging? Sadoqating ila buni Dovudga va’da bergan eding–ku!</div>
  <div id="51"><sup><a href="https://www.kitobook.com/compare/book/19/88/51/" title="сравнение переводов, параллельные ссылки">51</a></sup> Ey Rabbiy, men, quling qanchalar masxara bo‘lganimni yodingda tut. Hamma xalqlarning haqoratlarini bag‘rimda ko‘tarib yuribman–ku!</div>
  <div id="52"><sup><a href="https://www.kitobook.com/compare/book/19/88/52/" title="сравнение переводов, параллельные ссылки">52</a></sup> Ey Egam, dushmanlaring tanlagan shohingni masxaralaganini, Uning har bir qadamini tahqir etganlarini yodda tut!</div>
  <div id="53"><sup><a href="https://www.kitobook.com/compare/book/19/88/53/" title="сравнение переводов, параллельные ссылки">53</a></sup> Egamizga to abad olqishlar bo‘lsin! Omin! Omin!</div>
</div>