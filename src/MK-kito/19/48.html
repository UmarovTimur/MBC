<div itemprop="articleBody" class="text">
  <div id="1"><sup><a href="https://www.kitobook.com/compare/book/19/48/1/" title="сравнение переводов, параллельные ссылки">1</a></sup> Ijrochilar rahbariga. Ko‘rax naslining sanosi.</div>
  <div id="2"><sup><a href="https://www.kitobook.com/compare/book/19/48/2/" title="сравнение переводов, параллельные ссылки">2</a></sup> Eshitinglar, ey xalqlar, Quloq soling, olam ahli,</div>
  <div id="3"><sup><a href="https://www.kitobook.com/compare/book/19/48/3/" title="сравнение переводов, параллельные ссылки">3</a></sup> Ey insonlar, jamiki odamzod, Boylaru faqirlar, quloq solingiz!</div>
  <div id="4"><sup><a href="https://www.kitobook.com/compare/book/19/48/4/" title="сравнение переводов, параллельные ссылки">4</a></sup> Og‘zimdan to‘kiladi dono so‘zlar, Qalbimning mushohadasi ham idroklidir.</div>
  <div id="5"><sup><a href="https://www.kitobook.com/compare/book/19/48/5/" title="сравнение переводов, параллельные ссылки">5</a></sup> Qulog‘imni hikmatga buraman, Ma’nosini lira bilan anglataman.</div>
  <div id="6"><sup><a href="https://www.kitobook.com/compare/book/19/48/6/" title="сравнение переводов, параллельные ссылки">6</a></sup> Nega qo‘rqishim kerak qaro kunlarda?! Nega qo‘rqishim kerak ta’qib qiluvchilar Qabih ishlari bilan meni o‘rab olganlarida?!</div>
  <div id="7"><sup><a href="https://www.kitobook.com/compare/book/19/48/7/" title="сравнение переводов, параллельные ссылки">7</a></sup> Ular mol–mulkiga ishonadilar, Behisob boyliklari ila maqtanadilar.</div>
  <div id="8"><sup><a href="https://www.kitobook.com/compare/book/19/48/8/" title="сравнение переводов, параллельные ссылки">8</a></sup> Axir, hech kim hayotini pul to‘lab qutqara olmas, Yoki uning uchun Xudoga to‘lov berolmas.</div>
  <div id="9"><sup><a href="https://www.kitobook.com/compare/book/19/48/9/" title="сравнение переводов, параллельные ссылки">9</a></sup> Inson hayoti uchun to‘lov g‘oyat qimmatdir, Hech qanday to‘lov yetarli bo‘lmas.</div>
  <div id="10"><sup><a href="https://www.kitobook.com/compare/book/19/48/10/" title="сравнение переводов, параллельные ссылки">10</a></sup> Yo‘qsa inson to abad yashardi, Qabr yuzini aslo ko‘rmasdi.</div>
  <div id="11"><sup><a href="https://www.kitobook.com/compare/book/19/48/11/" title="сравнение переводов, параллельные ссылки">11</a></sup> Dononi qarang, ular ham o‘ladi, Ahmoq, bema’ni birday halok bo‘ladi, Ularning boyligi boshqaga qoladi.</div>
  <div id="12"><sup><a href="https://www.kitobook.com/compare/book/19/48/12/" title="сравнение переводов, параллельные ссылки">12</a></sup> Yurtlarga o‘zlarining nomini berganda ham, Mozor to abad uyi bo‘lib qoladi, Maskani nasldan–naslga o‘taveradi.</div>
  <div id="13"><sup><a href="https://www.kitobook.com/compare/book/19/48/13/" title="сравнение переводов, параллельные ссылки">13</a></sup> Boyligiga qaramay inson to abad qolmas, O‘ladigan jonzotga o‘xshaydi ular.</div>
  <div id="14"><sup><a href="https://www.kitobook.com/compare/book/19/48/14/" title="сравнение переводов, параллельные ссылки">14</a></sup> O‘zlariga ishonganlarning qismati shudir, Ularning so‘zini ma’qullaganlarning taqdiri shudir:</div>
  <div id="15"><sup><a href="https://www.kitobook.com/compare/book/19/48/15/" title="сравнение переводов, параллельные ссылки">15</a></sup> Qo‘ylar kabi o‘liklar diyoriga haydaladilar, O‘lim ularning cho‘poni bo‘ladi, Tongda to‘g‘ri insonlar ularning ustidan hukmron bo‘ladi, Tanalari chirib ketadi, O‘liklar diyori ularning qasri bo‘ladi.</div>
  <div id="16"><sup><a href="https://www.kitobook.com/compare/book/19/48/16/" title="сравнение переводов, параллельные ссылки">16</a></sup> O‘liklar diyori hukmidan Xudo meni qutqaradi, Shubhasiz, U meni O‘z yoniga oladi.</div>
  <div id="17"><sup><a href="https://www.kitobook.com/compare/book/19/48/17/" title="сравнение переводов, параллельные ссылки">17</a></sup> Birontasi boyib ketganda, Uyining hashamati oshib ketganda, Vahimaga tushma!</div>
  <div id="18"><sup><a href="https://www.kitobook.com/compare/book/19/48/18/" title="сравнение переводов, параллельные ссылки">18</a></sup> Olamdan o‘tganda, u o‘zi bilan hech narsa olib ketmaydi, Boyligi ham uning ortidan qabrga ergashib bormaydi.</div>
  <div id="19"><sup><a href="https://www.kitobook.com/compare/book/19/48/19/" title="сравнение переводов, параллельные ссылки">19</a></sup> Hayotligida o‘zini baxtiyor hisoblaydi, Oshib–toshib yashagani uchun Ko‘plar unga hamdu sano aytadi.</div>
  <div id="20"><sup><a href="https://www.kitobook.com/compare/book/19/48/20/" title="сравнение переводов, параллельные ссылки">20</a></sup> U ham ota–bobolari yoniga ketadi, Ular kabi yorug‘likni boshqa ko‘rmaydi.</div>
  <div id="21"><sup><a href="https://www.kitobook.com/compare/book/19/48/21/" title="сравнение переводов, параллельные ссылки">21</a></sup> Boyligi bo‘la turib aqlsiz bo‘lganlar O‘ladigan jonzotga o‘xshaydilar.</div>
</div>