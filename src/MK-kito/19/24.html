<div itemprop="articleBody" class="text">
  <div id="1"><sup><a href="https://www.kitobook.com/compare/book/19/24/1/" title="сравнение переводов, параллельные ссылки">1</a></sup> Dovud sanosi. Yuragimni ochaman Senga, ey Egam!</div>
  <div id="2"><sup><a href="https://www.kitobook.com/compare/book/19/24/2/" title="сравнение переводов, параллельные ссылки">2</a></sup> Senga umid bog‘layman, ey Xudoyim! Sharmanda bo‘lishimga yo‘l qo‘ymagin, Dushmanlarim mendan ustun kelmasin.</div>
  <div id="3"><sup><a href="https://www.kitobook.com/compare/book/19/24/3/" title="сравнение переводов, параллельные ссылки">3</a></sup> Senga ishonganlar aslo bo‘lmasin sharmanda. Sharmandalik kelsin Senga asossiz xiyonat qilganlarning boshiga.</div>
  <div id="4"><sup><a href="https://www.kitobook.com/compare/book/19/24/4/" title="сравнение переводов, параллельные ссылки">4</a></sup> Ey Egam, yo‘llaringni menga ko‘rsat, So‘qmoqlaringni menga o‘rgat.</div>
  <div id="5"><sup><a href="https://www.kitobook.com/compare/book/19/24/5/" title="сравнение переводов, параллельные ссылки">5</a></sup> Haqiqating yo‘lidan meni boshlab o‘rgatgin, Najotkorim Xudo O‘zingsan, Kun bo‘yi Sendan umid qilaman.</div>
  <div id="6"><sup><a href="https://www.kitobook.com/compare/book/19/24/6/" title="сравнение переводов, параллельные ссылки">6</a></sup> Yodingda tut, ey Egam, buyuk shafqatingni Ham sevgida sodiqligingni. Axir, azaldan Sen shunday qilgansan.</div>
  <div id="7"><sup><a href="https://www.kitobook.com/compare/book/19/24/7/" title="сравнение переводов, параллельные ссылки">7</a></sup> Esga olma yoshlikdagi gunohlarimni Hamda qilgan itoatsizliklarimni. Sodiq sevging haqi yodga ol meni, Axir, Sen yaxshisan, ey Egam!</div>
  <div id="8"><sup><a href="https://www.kitobook.com/compare/book/19/24/8/" title="сравнение переводов, параллельные ссылки">8</a></sup> Egamiz yaxshi, adolatlidir! U gunohkorlarga yo‘l–yo‘riq ko‘rsatadi.</div>
  <div id="9"><sup><a href="https://www.kitobook.com/compare/book/19/24/9/" title="сравнение переводов, параллельные ссылки">9</a></sup> U kamtarni to‘g‘rilikka boshlaydi, Kamtarin insonni O‘z yo‘liga o‘rgatadi.</div>
  <div id="10"><sup><a href="https://www.kitobook.com/compare/book/19/24/10/" title="сравнение переводов, параллельные ссылки">10</a></sup> Egamiz qilgan har ishi orqali Uning ahdiga rioya qilganlarga Sodiq sevgisini ko‘rsatadi.</div>
  <div id="11"><sup><a href="https://www.kitobook.com/compare/book/19/24/11/" title="сравнение переводов, параллельные ссылки">11</a></sup> Mening ayblarim ko‘p. Ey Egam, O‘z noming haqi Ayblarimni kechirgin.</div>
  <div id="12"><sup><a href="https://www.kitobook.com/compare/book/19/24/12/" title="сравнение переводов, параллельные ссылки">12</a></sup> Agarda inson Egamizdan qo‘rqsa, U tanlaydigan yo‘lni Egamiz o‘rgatadi.</div>
  <div id="13"><sup><a href="https://www.kitobook.com/compare/book/19/24/13/" title="сравнение переводов, параллельные ссылки">13</a></sup> O‘sha inson umrini farovonlikda o‘tkazadi, Uning nasli yurtni mulk qilib oladi.</div>
  <div id="14"><sup><a href="https://www.kitobook.com/compare/book/19/24/14/" title="сравнение переводов, параллельные ссылки">14</a></sup> Egamiz Undan qo‘rqadiganlarga O‘z niyatlarini ishonib bildiradi, O‘z ahdini ularga ma’lum qiladi.</div>
  <div id="15"><sup><a href="https://www.kitobook.com/compare/book/19/24/15/" title="сравнение переводов, параллельные ссылки">15</a></sup> Nigohim doimo Egam tomondadir, U oyoqlarimni tuzoqdan xalos qiladi.</div>
  <div id="16"><sup><a href="https://www.kitobook.com/compare/book/19/24/16/" title="сравнение переводов, параллельные ссылки">16</a></sup> Ey Egam, holimga boq, mehribonlik qil. Men yolg‘izman, tushkunlikka tushganman.</div>
  <div id="17"><sup><a href="https://www.kitobook.com/compare/book/19/24/17/" title="сравнение переводов, параллельные ссылки">17</a></sup> Yurakdagi g‘amlarim ortib bormoqda, Shu kulfatdan meni qutqargin.</div>
  <div id="18"><sup><a href="https://www.kitobook.com/compare/book/19/24/18/" title="сравнение переводов, параллельные ссылки">18</a></sup> Kulfatu g‘amlarimni ko‘rib, Barcha gunohlarimdan o‘tgin.</div>
  <div id="19"><sup><a href="https://www.kitobook.com/compare/book/19/24/19/" title="сравнение переводов, параллельные ссылки">19</a></sup> Qara, dushmanlarim naqadar ko‘p, Mendan qattiq nafrat qilarlar.</div>
  <div id="20"><sup><a href="https://www.kitobook.com/compare/book/19/24/20/" title="сравнение переводов, параллельные ссылки">20</a></sup> Hayotimni asra, qutqargin meni, Sharmandali ahvolga solmagin meni, Zotan, Senda panoh topaman men.</div>
  <div id="21"><sup><a href="https://www.kitobook.com/compare/book/19/24/21/" title="сравнение переводов, параллельные ссылки">21</a></sup> Haqqoniylik, to‘g‘rilik saqlasin meni, Zotan, Sendan umid qilaman men.</div>
  <div id="22"><sup><a href="https://www.kitobook.com/compare/book/19/24/22/" title="сравнение переводов, параллельные ссылки">22</a></sup> Ey Xudo, qutqargin Isroilni Jamiki kulfatlaridan!</div>
</div>