<div itemprop="articleBody" class="text">
  <div id="1"><sup><a href="https://www.kitobook.com/compare/book/19/25/1/" title="сравнение переводов, параллельные ссылки">1</a></sup> Dovud sanosi. Ey Egam, to‘g‘ri yurganim uchun Meni oqlagin. Qoqilmasdan Senga tayandim.</div>
  <div id="2"><sup><a href="https://www.kitobook.com/compare/book/19/25/2/" title="сравнение переводов, параллельные ссылки">2</a></sup> Sinab, imtihon qil meni, ey Egam! Yuragimni, niyatimni sinab ko‘r!</div>
  <div id="3"><sup><a href="https://www.kitobook.com/compare/book/19/25/3/" title="сравнение переводов, параллельные ссылки">3</a></sup> Sening sodiq sevging ko‘z o‘ngimdadir, Senga doim sodiqman.</div>
  <div id="4"><sup><a href="https://www.kitobook.com/compare/book/19/25/4/" title="сравнение переводов, параллельные ссылки">4</a></sup> Yolg‘onchilarga men sherik bo‘lmayman, Munofiqlar bilan do‘st bo‘lmayman.</div>
  <div id="5"><sup><a href="https://www.kitobook.com/compare/book/19/25/5/" title="сравнение переводов, параллельные ссылки">5</a></sup> Fosiqlar to‘dasidan nafrat etaman, Qabihlarga men sherik bo‘lmayman.</div>
  <div id="6"><sup><a href="https://www.kitobook.com/compare/book/19/25/6/" title="сравнение переводов, параллельные ссылки">6</a></sup> Namoyon qilmoq uchun aybsizligimni Qo‘llarimni yuvaman, ey Egam. Qurbongohing atrofida yuraman,</div>
  <div id="7"><sup><a href="https://www.kitobook.com/compare/book/19/25/7/" title="сравнение переводов, параллельные ссылки">7</a></sup> Baland ovoz ila shukrona qo‘shig‘ini kuylayman, Jamiki mo‘jizalaring haqida aytaman.</div>
  <div id="8"><sup><a href="https://www.kitobook.com/compare/book/19/25/8/" title="сравнение переводов, параллельные ссылки">8</a></sup> Ey Egam, sevaman Sen maskan qilgan uyni, Ulug‘vorliging porlagan joyni.</div>
  <div id="9"><sup><a href="https://www.kitobook.com/compare/book/19/25/9/" title="сравнение переводов, параллельные ссылки">9</a></sup> Gunohkorlar qatori jonimni olma, Qonxo‘rlar qatori hayotimga chek qo‘yma.</div>
  <div id="10"><sup><a href="https://www.kitobook.com/compare/book/19/25/10/" title="сравнение переводов, параллельные ссылки">10</a></sup> Ularning qo‘llari tuzadi yovuz reja, O‘ng qo‘llari poraga to‘la.</div>
  <div id="11"><sup><a href="https://www.kitobook.com/compare/book/19/25/11/" title="сравнение переводов, параллельные ссылки">11</a></sup> Men esa pok hayot kechiraman, Qutqar meni, qil menga shafqat.</div>
  <div id="12"><sup><a href="https://www.kitobook.com/compare/book/19/25/12/" title="сравнение переводов, параллельные ссылки">12</a></sup> Oyoqlarimni chakki bosmayman, Ey Egam, ulug‘ yig‘inlarda Seni olqishlayman.</div>
</div>