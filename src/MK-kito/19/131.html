<div itemprop="articleBody" class="text">
  <div id="1"><sup><a href="https://www.kitobook.com/compare/book/19/131/1/" title="сравнение переводов, параллельные ссылки">1</a></sup> Ziyorat qo‘shig‘i. Ey Egam, eslagin Dovudni, U tortgan barcha azob–uqubatlarni!</div>
  <div id="2"><sup><a href="https://www.kitobook.com/compare/book/19/131/2/" title="сравнение переводов, параллельные ссылки">2</a></sup> Ey Egam, u Senga qasam ichgandi. Ey Yoqubning qudratli Xudosi, U Senga va’da bergandi:</div>
  <div id="3"><sup><a href="https://www.kitobook.com/compare/book/19/131/3/" title="сравнение переводов, параллельные ссылки">3</a></sup> “Men aslo uyimga kirmayman, Yoki o‘rnimga yotmayman.</div>
  <div id="4"><sup><a href="https://www.kitobook.com/compare/book/19/131/4/" title="сравнение переводов, параллельные ссылки">4</a></sup> Ko‘zlarimga uyqu bermayman, Qovoqlarim yumilishiga yo‘l qo‘ymayman.</div>
  <div id="5"><sup><a href="https://www.kitobook.com/compare/book/19/131/5/" title="сравнение переводов, параллельные ссылки">5</a></sup> Egamiz uchun bir joy topmagunimcha, Yoqubning qudratli Xudosi uchun Bir maskan bo‘lmaguncha hech dam olmayman.”</div>
  <div id="6"><sup><a href="https://www.kitobook.com/compare/book/19/131/6/" title="сравнение переводов, параллельные ссылки">6</a></sup> Ahd sandig‘i Efratda, deb eshitgandik, Biz uni Yor dalalarida topib oldik.</div>
  <div id="7"><sup><a href="https://www.kitobook.com/compare/book/19/131/7/" title="сравнение переводов, параллельные ссылки">7</a></sup> “Egamizning maskaniga boraylik, Uning poyiga sajda qilaylik”, dedik.</div>
  <div id="8"><sup><a href="https://www.kitobook.com/compare/book/19/131/8/" title="сравнение переводов, параллельные ссылки">8</a></sup> Qani, kel, ey Egam, oromgohingga Qudrating ramzi bo‘lgan sandiq bilan birga.</div>
  <div id="9"><sup><a href="https://www.kitobook.com/compare/book/19/131/9/" title="сравнение переводов, параллельные ссылки">9</a></sup> Ruhoniylaring solihlikni kiysinlar, Taqvodorlaring shodlikdan kuylasinlar!</div>
  <div id="10"><sup><a href="https://www.kitobook.com/compare/book/19/131/10/" title="сравнение переводов, параллельные ссылки">10</a></sup> O‘z quling Dovudning haqi–hurmati, Tanlagan shohingni rad qilmagin.</div>
  <div id="11"><sup><a href="https://www.kitobook.com/compare/book/19/131/11/" title="сравнение переводов, параллельные ссылки">11</a></sup> Ey Egam, Sen Dovudga ont ichgan eding, Sen shu ontingdan aslo qaytmay deysan: “O‘zingdan bino bo‘lgan o‘g‘illaringdan Birini sening taxtingga o‘tqazaman.</div>
  <div id="12"><sup><a href="https://www.kitobook.com/compare/book/19/131/12/" title="сравнение переводов, параллельные ссылки">12</a></sup> Agar o‘g‘illaring Mening ahdimga rioya qilsa, Ularga o‘rgatgan amrlarimga itoat etsa, Ularning o‘g‘illari ham Shoh bo‘lib to abad sening taxtingda o‘tiradi.”</div>
  <div id="13"><sup><a href="https://www.kitobook.com/compare/book/19/131/13/" title="сравнение переводов, параллельные ссылки">13</a></sup> Ey Egam, Sen Quddusni tanlagansan, U yerni O‘zingga maskan qilishni istagansan.</div>
  <div id="14"><sup><a href="https://www.kitobook.com/compare/book/19/131/14/" title="сравнение переводов, параллельные ссылки">14</a></sup> Sen shunday deding: “Men to abad yashaydigan joy shu joydir, Bu yerda istiqomat qilishni istaganman.</div>
  <div id="15"><sup><a href="https://www.kitobook.com/compare/book/19/131/15/" title="сравнение переводов, параллельные ссылки">15</a></sup> Uning ozuqalariga mo‘l qilib baraka beraman, U yerdagi faqirlarni to‘ydiraman.</div>
  <div id="16"><sup><a href="https://www.kitobook.com/compare/book/19/131/16/" title="сравнение переводов, параллельные ссылки">16</a></sup> Ruhoniylarni najotga burkayman, Taqvodorlari shodlikdan kuylaydilar!</div>
  <div id="17"><sup><a href="https://www.kitobook.com/compare/book/19/131/17/" title="сравнение переводов, параллельные ссылки">17</a></sup> Dovudning naslini bu yerda ko‘kartiraman, O‘zim tanlagan shohning chirog‘ini o‘chirmayman.</div>
  <div id="18"><sup><a href="https://www.kitobook.com/compare/book/19/131/18/" title="сравнение переводов, параллельные ссылки">18</a></sup> Uning g‘animlarini sharmandalikka o‘rayman, Shohning boshidagi toji esa porlab turaveradi.”</div>
</div>