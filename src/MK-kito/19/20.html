<div itemprop="articleBody" class="text">
  <div id="1"><sup><a href="https://www.kitobook.com/compare/book/19/20/1/" title="сравнение переводов, параллельные ссылки">1</a></sup> Ijrochilar rahbariga. Dovud sanosi.</div>
  <div id="2"><sup><a href="https://www.kitobook.com/compare/book/19/20/2/" title="сравнение переводов, параллельные ссылки">2</a></sup> Ey Egam! Sening qudrating tufayli shoh quvonadi, Sen bergan zafarlardan u naqadar lazzatlanar!</div>
  <div id="3"><sup><a href="https://www.kitobook.com/compare/book/19/20/3/" title="сравнение переводов, параллельные ссылки">3</a></sup> Ko‘nglidagi istaklarini ro‘yobga chiqarding, Uning tilaklarini rad qilmading.</div>
  <div id="4"><sup><a href="https://www.kitobook.com/compare/book/19/20/4/" title="сравнение переводов, параллельные ссылки">4</a></sup> Ulug‘ barakani unga ato qilding, Uning boshiga sof oltin toj kiygizding.</div>
  <div id="5"><sup><a href="https://www.kitobook.com/compare/book/19/20/5/" title="сравнение переводов, параллельные ссылки">5</a></sup> Sendan umr so‘raganda, umr berding, Uzoq hamda boqiy umr baxsh etding.</div>
  <div id="6"><sup><a href="https://www.kitobook.com/compare/book/19/20/6/" title="сравнение переводов, параллельные ссылки">6</a></sup> Shohning shuhrati Sen bergan zafarlar tufayli ulug‘dir, Unga dabdaba, ulug‘vorlik ato qilgan Sensan.</div>
  <div id="7"><sup><a href="https://www.kitobook.com/compare/book/19/20/7/" title="сравнение переводов, параллельные ссылки">7</a></sup> Sen to abad unga baraka berasan, Unga juda yaqin bo‘lib, Uni shodlikka to‘ldirasan.</div>
  <div id="8"><sup><a href="https://www.kitobook.com/compare/book/19/20/8/" title="сравнение переводов, параллельные ссылки">8</a></sup> Egamizga shohimiz umid bog‘laydi, Xudoyi Taoloning sodiq sevgisi tufayli U hech qachon qoqilmaydi.</div>
  <div id="9"><sup><a href="https://www.kitobook.com/compare/book/19/20/9/" title="сравнение переводов, параллельные ссылки">9</a></sup> Ey shohimiz, qo‘ling barcha dushmanlaringni mag‘lub qiladi, Ha, o‘ng qo‘ling sendan nafratlanganlarni mag‘lub qiladi.</div>
  <div id="10"><sup><a href="https://www.kitobook.com/compare/book/19/20/10/" title="сравнение переводов, параллельные ссылки">10</a></sup> Sen zohir bo‘lganing zamon Qizigan tandirday ularni yondirasan. Egamiz O‘z g‘azabi bilan ularni yutib yuboradi, Alanga ularni yondirib tashlaydi.</div>
  <div id="11"><sup><a href="https://www.kitobook.com/compare/book/19/20/11/" title="сравнение переводов, параллельные ссылки">11</a></sup> Ey shohimiz, ularning naslini Yer yuzidan qirib tashlaysan, Zurriyotini insoniyat orasidan yo‘qotasan.</div>
  <div id="12"><sup><a href="https://www.kitobook.com/compare/book/19/20/12/" title="сравнение переводов, параллельные ссылки">12</a></sup> Dushmanlaring senga qarshi yomonlikni reja qilsalar, Ular senga qarshi fitna qo‘zg‘asalar, Hech narsaga erisha olmaydilar.</div>
  <div id="13"><sup><a href="https://www.kitobook.com/compare/book/19/20/13/" title="сравнение переводов, параллельные ссылки">13</a></sup> Kamoningdan ularga o‘qlar otasan, Ortiga qochishga majbur qilasan.</div>
  <div id="14"><sup><a href="https://www.kitobook.com/compare/book/19/20/14/" title="сравнение переводов, параллельные ссылки">14</a></sup> O‘z qudrating tufayli yuksalaver, ey Egam, Qudratingni kuylab, hamdu sano aytamiz.</div>
</div>