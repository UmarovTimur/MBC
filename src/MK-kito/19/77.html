<div itemprop="articleBody" class="text">
  <div id="1"><sup><a href="https://www.kitobook.com/compare/book/19/77/1/" title="сравнение переводов, параллельные ссылки">1</a></sup> Osifning qasidasi. Quloq soling, ey xalqim, o‘gitlarimga, Quloq tuting og‘zimdan chiqqan so‘zlarga.</div>
  <div id="2"><sup><a href="https://www.kitobook.com/compare/book/19/77/2/" title="сравнение переводов, параллельные ссылки">2</a></sup> Og‘zimni ochaman masalga, O‘tmishning sirli saboqlarin o‘rgataman sizga.</div>
  <div id="3"><sup><a href="https://www.kitobook.com/compare/book/19/77/3/" title="сравнение переводов, параллельные ссылки">3</a></sup> Bularni aytgan edi ota–bobolarimiz, Ulardan eshitganmiz, bilamiz.</div>
  <div id="4"><sup><a href="https://www.kitobook.com/compare/book/19/77/4/" title="сравнение переводов, параллельные ссылки">4</a></sup> Egamizning hamdga loyiq ishlarini, Uning qudratini, U qilgan ajoyibotlarni Biz yashirmaymiz ularning bolalaridan, Hikoya qilarmiz kelgusi avlodlarga ham.</div>
  <div id="5"><sup><a href="https://www.kitobook.com/compare/book/19/77/5/" title="сравнение переводов, параллельные ссылки">5</a></sup> Yoqub nasliga U farmon berdi, Isroilga qonun tayinladi Ota–bobolarimizga amr berib: “Bolalaringizga o‘rgating”, dedi.</div>
  <div id="6"><sup><a href="https://www.kitobook.com/compare/book/19/77/6/" title="сравнение переводов, параллельные ссылки">6</a></sup> Toki kelajak nasllar bularni bilsin, Bilsin hatto tug‘ilmagan bolalar, O‘z navbatida bolalariga aytsin ular.</div>
  <div id="7"><sup><a href="https://www.kitobook.com/compare/book/19/77/7/" title="сравнение переводов, параллельные ссылки">7</a></sup> Bolalari ham umidini bog‘lasin Xudoga, Xudoning ishlarini unutib qo‘ymay, Rioya etsin Uning amrlariga.</div>
  <div id="8"><sup><a href="https://www.kitobook.com/compare/book/19/77/8/" title="сравнение переводов, параллельные ссылки">8</a></sup> Toki ular ota–bobolariga o‘xshab, O‘jar, isyonkor nasl bo‘lmasin. Yuragida Xudoga sadoqat bo‘lmagan, Ruhan beqaror nasl bo‘lmasin.</div>
  <div id="9"><sup><a href="https://www.kitobook.com/compare/book/19/77/9/" title="сравнение переводов, параллельные ссылки">9</a></sup> O‘q–yoy bilan qurollangan Efrayim jangchilari Jang kunida ortiga qaytdi.</div>
  <div id="10"><sup><a href="https://www.kitobook.com/compare/book/19/77/10/" title="сравнение переводов, параллельные ссылки">10</a></sup> Ular Xudoning ahdiga rioya qilmadi, Uning qonunlari bo‘yicha yurishni rad qildi.</div>
  <div id="11"><sup><a href="https://www.kitobook.com/compare/book/19/77/11/" title="сравнение переводов, параллельные ссылки">11</a></sup> Ular unutdilar Xudoning qilgan ishlarini, Xudoning ularga ko‘rsatgan mo‘jizalarini.</div>
  <div id="12"><sup><a href="https://www.kitobook.com/compare/book/19/77/12/" title="сравнение переводов, параллельные ссылки">12</a></sup> Misr diyoridagi Zo‘van tekisligida, Ularning ota–bobolari ko‘z o‘ngida Xudo mo‘jizalar ko‘rsatgandi.</div>
  <div id="13"><sup><a href="https://www.kitobook.com/compare/book/19/77/13/" title="сравнение переводов, параллельные ссылки">13</a></sup> Dengizni yorib, o‘rtasidan ularni o‘tkazdi, Suvlarni devor kabi tik qilib qo‘ydi.</div>
  <div id="14"><sup><a href="https://www.kitobook.com/compare/book/19/77/14/" title="сравнение переводов, параллельные ссылки">14</a></sup> Kunduzi ularni bulut orqali yetakladi, Tun bo‘yi alanga yorug‘i orqali yetakladi.</div>
  <div id="15"><sup><a href="https://www.kitobook.com/compare/book/19/77/15/" title="сравнение переводов, параллельные ссылки">15</a></sup> U sahrodagi qoyalarni parchaladi, Dengizday mo‘l–ko‘l suvni ularga berdi.</div>
  <div id="16"><sup><a href="https://www.kitobook.com/compare/book/19/77/16/" title="сравнение переводов, параллельные ссылки">16</a></sup> Qoyadan irmoqlarni chiqardi, Suvlarni daryolarday oqizdi.</div>
  <div id="17"><sup><a href="https://www.kitobook.com/compare/book/19/77/17/" title="сравнение переводов, параллельные ссылки">17</a></sup> Ular sahroda Xudoyi Taologa qarshi isyon qilib, Unga qarshi gunoh qilaverdilar.</div>
  <div id="18"><sup><a href="https://www.kitobook.com/compare/book/19/77/18/" title="сравнение переводов, параллельные ссылки">18</a></sup> Ular ataylab Xudoni sinadilar, Ko‘ngli tusagan ovqatni talab qildilar.</div>
  <div id="19"><sup><a href="https://www.kitobook.com/compare/book/19/77/19/" title="сравнение переводов, параллельные ссылки">19</a></sup> Ular Xudoga qarshi so‘zlab, dedilar: “Sahroda Xudo bizga dasturxon yoza olarmidi?!</div>
  <div id="20"><sup><a href="https://www.kitobook.com/compare/book/19/77/20/" title="сравнение переводов, параллельные ссылки">20</a></sup> Mana, U qoyaga urganda, Suv daryo–daryo bo‘lib oqdi, Irmoqlar to‘lib–toshdi. Endi U O‘z xalqiga non bera olarmikan? Xalqini go‘sht bilan ta’minlay olarmikan?”</div>
  <div id="21"><sup><a href="https://www.kitobook.com/compare/book/19/77/21/" title="сравнение переводов, параллельные ссылки">21</a></sup> Egamiz ularning gapini eshitib, Qattiq g‘azabga mindi. Yoqub nasliga qarshi g‘azab alangasini purkadi, Ha, Isroil nasliga qarshi qahrini sochdi.</div>
  <div id="22"><sup><a href="https://www.kitobook.com/compare/book/19/77/22/" title="сравнение переводов, параллельные ссылки">22</a></sup> Ular Xudoga ishonmadilar, Uning najotiga tayanmadilar.</div>
  <div id="23"><sup><a href="https://www.kitobook.com/compare/book/19/77/23/" title="сравнение переводов, параллельные ссылки">23</a></sup> Xudo samolardan turib amr berdi, Osmonning qopqalarini ochib yubordi.</div>
  <div id="24"><sup><a href="https://www.kitobook.com/compare/book/19/77/24/" title="сравнение переводов, параллельные ссылки">24</a></sup> Ular yesin, deb manna yog‘dirdi, Osmonning donini ularga berdi.</div>
  <div id="25"><sup><a href="https://www.kitobook.com/compare/book/19/77/25/" title="сравнение переводов, параллельные ссылки">25</a></sup> Odamzod farishtalar nonidan yedi, Xudo ularga mo‘l–ko‘l taom yubordi.</div>
  <div id="26"><sup><a href="https://www.kitobook.com/compare/book/19/77/26/" title="сравнение переводов, параллельные ссылки">26</a></sup> U samolardan sharq shamolini estirdi, Qudrati bilan janub shamoliga yo‘l ko‘rsatdi.</div>
  <div id="27"><sup><a href="https://www.kitobook.com/compare/book/19/77/27/" title="сравнение переводов, параллельные ссылки">27</a></sup> U changday mo‘l qilib, xalqiga go‘sht yog‘dirdi, Ha, dengizdagi qumday mo‘l qilib qushlar yog‘dirdi.</div>
  <div id="28"><sup><a href="https://www.kitobook.com/compare/book/19/77/28/" title="сравнение переводов, параллельные ссылки">28</a></sup> Bularni ularning qarorgohiga yog‘dirdi, Ularning chodirlari atrofiga tushirdi.</div>
  <div id="29"><sup><a href="https://www.kitobook.com/compare/book/19/77/29/" title="сравнение переводов, параллельные ссылки">29</a></sup> Ular to‘ygunlaricha yedilar, Xudo ularga ko‘ngillari tusaganini berdi.</div>
  <div id="30"><sup><a href="https://www.kitobook.com/compare/book/19/77/30/" title="сравнение переводов, параллельные ссылки">30</a></sup> Biroq hali ko‘ngli tusaganiga to‘ymagan, Luqmalari hali ularning og‘izlarida ekan,</div>
  <div id="31"><sup><a href="https://www.kitobook.com/compare/book/19/77/31/" title="сравнение переводов, параллельные ссылки">31</a></sup> Xudo g‘azabini ularga sochdi, Ularning kuchlilarini o‘ldirdi, Isroilning gulday yigitlarini yer tishlatdi.</div>
  <div id="32"><sup><a href="https://www.kitobook.com/compare/book/19/77/32/" title="сравнение переводов, параллельные ссылки">32</a></sup> Shularga qaramay, ular gunoh qilaverdilar, Xudoning mo‘jizalariga ishonmadilar.</div>
  <div id="33"><sup><a href="https://www.kitobook.com/compare/book/19/77/33/" title="сравнение переводов, параллельные ссылки">33</a></sup> Xudo ularning kunlarini bir nafasday bitirdi, Ularni vahimaga solib, umrlarini barbod qildi.</div>
  <div id="34"><sup><a href="https://www.kitobook.com/compare/book/19/77/34/" title="сравнение переводов, параллельные ссылки">34</a></sup> Ba’zilarini Xudo o‘ldirdi, Shundagina qolganlari Unga intildi, Tavba qilib, yana Xudoga qaytdi.</div>
  <div id="35"><sup><a href="https://www.kitobook.com/compare/book/19/77/35/" title="сравнение переводов, параллельные ссылки">35</a></sup> Ular shunday deb esladilar: “Ha, Xudo suyangan qoyamiz, Bizning qutqaruvchimiz Xudoyi Taolo.”</div>
  <div id="36"><sup><a href="https://www.kitobook.com/compare/book/19/77/36/" title="сравнение переводов, параллельные ссылки">36</a></sup> Ammo Xudoga xushomad qilardilar, Unga tillari bilan yolg‘on so‘zlashardi.</div>
  <div id="37"><sup><a href="https://www.kitobook.com/compare/book/19/77/37/" title="сравнение переводов, параллельные ссылки">37</a></sup> Yuraklarida esa Xudoga sodiq emas edilar, Uning ahdiga bevafolik qildilar.</div>
  <div id="38"><sup><a href="https://www.kitobook.com/compare/book/19/77/38/" title="сравнение переводов, параллельные ссылки">38</a></sup> Xudo–chi, shafqat qildi, Kechirdi ularning gunohlarini, Qirib tashlamadi ularni, Ko‘pincha U g‘azabini bosdi, Butun g‘azabini sochmadi.</div>
  <div id="39"><sup><a href="https://www.kitobook.com/compare/book/19/77/39/" title="сравнение переводов, параллельные ссылки">39</a></sup> Xudo esladi: “Ular shunchaki bandalardir, Esib, boshqa qaytib kelmas shamoldir.”</div>
  <div id="40"><sup><a href="https://www.kitobook.com/compare/book/19/77/40/" title="сравнение переводов, параллельные ссылки">40</a></sup> Sahroda Xudoga qanchalar ko‘p isyon qildilar! Dashtu biyobonda Uni xafa qildilar.</div>
  <div id="41"><sup><a href="https://www.kitobook.com/compare/book/19/77/41/" title="сравнение переводов, параллельные ссылки">41</a></sup> Xudoni ular takror–takror sinadilar, Isroil xalqining Muqaddas Xudosini ranjitdilar.</div>
  <div id="42"><sup><a href="https://www.kitobook.com/compare/book/19/77/42/" title="сравнение переводов, параллельные ссылки">42</a></sup> Ular Xudoning qudratini, Ularni dushmandan qutqargan kunni esdan chiqardilar.</div>
  <div id="43"><sup><a href="https://www.kitobook.com/compare/book/19/77/43/" title="сравнение переводов, параллельные ссылки">43</a></sup> Xudo Misrda ko‘rsatgan mo‘jizalarni, Ha, Zo‘van tekisligida ko‘rsatgan ajoyibotlarni unutdilar.</div>
  <div id="44"><sup><a href="https://www.kitobook.com/compare/book/19/77/44/" title="сравнение переводов, параллельные ссылки">44</a></sup> Misrdagi daryolarni Xudo qonga aylantirdi, Misrliklar irmoqlardan suv icholmay qoldi.</div>
  <div id="45"><sup><a href="https://www.kitobook.com/compare/book/19/77/45/" title="сравнение переводов, параллельные ссылки">45</a></sup> Ularni yeb bitirsin, deya pashshalar galasini yubordi, Yurtni vayron qilsin, deya qurbaqalar yubordi.</div>
  <div id="46"><sup><a href="https://www.kitobook.com/compare/book/19/77/46/" title="сравнение переводов, параллельные ссылки">46</a></sup> Ularning hosilini Xudo chigirtkalarga yem qildi, Ularning mehnati mahsulini chigirtkalarga berdi.</div>
  <div id="47"><sup><a href="https://www.kitobook.com/compare/book/19/77/47/" title="сравнение переводов, параллельные ссылки">47</a></sup> Uzumzorlarini do‘l bilan yakson qildi, Shikamora–anjir daraxtlarini jalada nobud etdi.</div>
  <div id="48"><sup><a href="https://www.kitobook.com/compare/book/19/77/48/" title="сравнение переводов, параллельные ссылки">48</a></sup> Ularning chorvasini do‘lga duchor qildi, Ularning podasini yashin alangasiga berdi.</div>
  <div id="49"><sup><a href="https://www.kitobook.com/compare/book/19/77/49/" title="сравнение переводов, параллельные ссылки">49</a></sup> Buzg‘unchi farishtalari to‘dasini yuborganday Xudo ularga alangali g‘azabini, qahrini, Nafratini hamda musibatni sochdi.</div>
  <div id="50"><sup><a href="https://www.kitobook.com/compare/book/19/77/50/" title="сравнение переводов, параллельные ссылки">50</a></sup> U Misrdan g‘azabini qaytarmadi, Ularning jonlariga shafqat qilmadi, Ularni vaboga duchor qildi.</div>
  <div id="51"><sup><a href="https://www.kitobook.com/compare/book/19/77/51/" title="сравнение переводов, параллельные ссылки">51</a></sup> Misrning hamma to‘ng‘ichlarini urdi, Ha, Xom avlodlarining uylaridagi Qudratining ilk hosilini yo‘q qildi.</div>
  <div id="52"><sup><a href="https://www.kitobook.com/compare/book/19/77/52/" title="сравнение переводов, параллельные ссылки">52</a></sup> O‘z xalqini esa Xudo qo‘yday yetaklab chiqdi, Ularni sahro bo‘ylab suruvday boshlab bordi.</div>
  <div id="53"><sup><a href="https://www.kitobook.com/compare/book/19/77/53/" title="сравнение переводов, параллельные ссылки">53</a></sup> Egamiz eson–omon boshlab bordi, Ular qo‘rqmadilar, Ularning g‘animlarini esa dengiz yutdi.</div>
  <div id="54"><sup><a href="https://www.kitobook.com/compare/book/19/77/54/" title="сравнение переводов, параллельные ссылки">54</a></sup> Egamiz xalqini O‘z muqaddas yurtiga, O‘z kuchi bilan qo‘lga kiritgan toqqa olib keldi.</div>
  <div id="55"><sup><a href="https://www.kitobook.com/compare/book/19/77/55/" title="сравнение переводов, параллельные ссылки">55</a></sup> O‘z xalqining oldidan boshqa xalqlarni quvdi, Ularning yurtini mulk qilib bo‘lib berdi, Isroil qabilalarini ularning chodirlarida o‘rnashtirdi.</div>
  <div id="56"><sup><a href="https://www.kitobook.com/compare/book/19/77/56/" title="сравнение переводов, параллельные ссылки">56</a></sup> Ular hamon Xudoyi Taoloni sinardilar, Unga qarshi isyon qilib, farmonlariga bo‘ysunmadilar.</div>
  <div id="57"><sup><a href="https://www.kitobook.com/compare/book/19/77/57/" title="сравнение переводов, параллельные ссылки">57</a></sup> Otalari kabi bevafolik qilib, xoinlik qildilar, Yaroqsiz kamonga o‘xshab ishonchsiz chiqdilar.</div>
  <div id="58"><sup><a href="https://www.kitobook.com/compare/book/19/77/58/" title="сравнение переводов, параллельные ссылки">58</a></sup> Sajdagohlari bilan ular Xudoni g‘azablantirdilar, Butlari bilan Uning rashkini qo‘zg‘atdilar.</div>
  <div id="59"><sup><a href="https://www.kitobook.com/compare/book/19/77/59/" title="сравнение переводов, параллельные ссылки">59</a></sup> Bularni eshitganda Xudo, g‘azabga mindi, Shundan so‘ng Isroilni tamom rad etdi.</div>
  <div id="60"><sup><a href="https://www.kitobook.com/compare/book/19/77/60/" title="сравнение переводов, параллельные ссылки">60</a></sup> U Shilo‘dagi O‘z maskanini, Insonlar orasida tikkan chodirini tark etdi.</div>
  <div id="61"><sup><a href="https://www.kitobook.com/compare/book/19/77/61/" title="сравнение переводов, параллельные ссылки">61</a></sup> Dushmanga asirlikka berdi ahd sandig‘ini, O‘zining qudratiyu shuhrati ramzini.</div>
  <div id="62"><sup><a href="https://www.kitobook.com/compare/book/19/77/62/" title="сравнение переводов, параллельные ссылки">62</a></sup> O‘z xalqini U qilichga ro‘para qildi, G‘azabini tanlagan xalqiga sochdi.</div>
  <div id="63"><sup><a href="https://www.kitobook.com/compare/book/19/77/63/" title="сравнение переводов, параллельные ссылки">63</a></sup> Yigitlarini alanga yamlamay yutdi, Qizlari nikoh qo‘shiqlarini aytolmay qoldi.</div>
  <div id="64"><sup><a href="https://www.kitobook.com/compare/book/19/77/64/" title="сравнение переводов, параллельные ссылки">64</a></sup> Ruhoniylari qilich tig‘idan yiqildi, Ruhoniylar bevalari aza tutolmay qoldi.</div>
  <div id="65"><sup><a href="https://www.kitobook.com/compare/book/19/77/65/" title="сравнение переводов, параллельные ссылки">65</a></sup> Shunda Rabbiy qo‘zg‘aldi uyqudan uyg‘onganday, Sharobdan hayqirayotgan bahodirday.</div>
  <div id="66"><sup><a href="https://www.kitobook.com/compare/book/19/77/66/" title="сравнение переводов, параллельные ссылки">66</a></sup> Dushmanlarini U tirqiratib quvdi, Ularni abadiy sharmandalikka duchor qildi.</div>
  <div id="67"><sup><a href="https://www.kitobook.com/compare/book/19/77/67/" title="сравнение переводов, параллельные ссылки">67</a></sup> Xudo Yusuf chodirini rad etdi, Efrayim qabilasini tanlamadi.</div>
  <div id="68"><sup><a href="https://www.kitobook.com/compare/book/19/77/68/" title="сравнение переводов, параллельные ссылки">68</a></sup> Uning o‘rniga Yahudo qabilasini, O‘zi sevgan Sion tog‘ini tanladi.</div>
  <div id="69"><sup><a href="https://www.kitobook.com/compare/book/19/77/69/" title="сравнение переводов, параллельные ссылки">69</a></sup> Abadiy o‘rnatgan yer kurrasi kabi, Samolar kabi O‘z muqaddas maskanini qurdi.</div>
  <div id="70"><sup><a href="https://www.kitobook.com/compare/book/19/77/70/" title="сравнение переводов, параллельные ссылки">70</a></sup> Xudo O‘z quli Dovudni tanlab oldi, Qo‘y qo‘rasidan uni chaqirib oldi.</div>
  <div id="71"><sup><a href="https://www.kitobook.com/compare/book/19/77/71/" title="сравнение переводов, параллельные ссылки">71</a></sup> U Dovudni sovliq qo‘y, qo‘zilarga cho‘ponlikdan oldi. O‘zining xalqi Isroilga, Yoqub nasliga cho‘pon qilib tayinladi.</div>
  <div id="72"><sup><a href="https://www.kitobook.com/compare/book/19/77/72/" title="сравнение переводов, параллельные ссылки">72</a></sup> Dovud ularga halollik bilan cho‘ponlik qildi, Mohirlik bilan ularni yetaklab bordi.</div>
</div>