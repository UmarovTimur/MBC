<div itemprop="articleBody" class="text">
  <div id="1"><sup><a href="https://www.kitobook.com/compare/book/19/16/1/" title="сравнение переводов, параллельные ссылки">1</a></sup> Dovud ibodati. Ey Egam, haqli da’voimni eshit, Faryodimga e’tibor ber. Hiylasiz og‘zimdan chiqqan Ibodatimga quloq tut.</div>
  <div id="2"><sup><a href="https://www.kitobook.com/compare/book/19/16/2/" title="сравнение переводов, параллельные ссылки">2</a></sup> Begunohligimni ko‘rsatgin Sen, Adolatni ko‘rsin ko‘zlaring.</div>
  <div id="3"><sup><a href="https://www.kitobook.com/compare/book/19/16/3/" title="сравнение переводов, параллельные ссылки">3</a></sup> Hatto yuragimni taftish qilib, Tunda meni sinab ko‘rsang, Agar meni imtihon qilsang, Yomon niyatni menda topa olmasding. Og‘zim gunoh qilmas, qarorim shudir.</div>
  <div id="4"><sup><a href="https://www.kitobook.com/compare/book/19/16/4/" title="сравнение переводов, параллельные ссылки">4</a></sup> Insonlar qilmishini men qilmadim, Sening amringga men itoat etdim, Zo‘ravonning yo‘llaridan o‘zimni saqladim.</div>
  <div id="5"><sup><a href="https://www.kitobook.com/compare/book/19/16/5/" title="сравнение переводов, параллельные ссылки">5</a></sup> Qadamlarim so‘qmoqlaringda sobit bo‘ldi, Oyoqlarim hech qachon toyib ketmadi.</div>
  <div id="6"><sup><a href="https://www.kitobook.com/compare/book/19/16/6/" title="сравнение переводов, параллельные ссылки">6</a></sup> Senga iltijo qilaman, ey Xudo, javob berasan, Menga quloq tutib, so‘zlarimni eshitgin.</div>
  <div id="7"><sup><a href="https://www.kitobook.com/compare/book/19/16/7/" title="сравнение переводов, параллельные ссылки">7</a></sup> Sodiqligingni zohir et ajoyib ishlar ila. Raqiblardan qochib Senga borganlarga O‘ng qo‘ling bilan najot berguvchi Sensan.</div>
  <div id="8"><sup><a href="https://www.kitobook.com/compare/book/19/16/8/" title="сравнение переводов, параллельные ссылки">8</a></sup> Meni ko‘zlaring qorachig‘iday asragin, Meni qanotlaring soyasida yashirgin,</div>
  <div id="9"><sup><a href="https://www.kitobook.com/compare/book/19/16/9/" title="сравнение переводов, параллельные ссылки">9</a></sup> Meni talaydigan fosiqlardan asragin, Atrofimda shay turgan ashaddiy yovlarimdan yashirgin.</div>
  <div id="10"><sup><a href="https://www.kitobook.com/compare/book/19/16/10/" title="сравнение переводов, параллельные ссылки">10</a></sup> Ularning yuragida shafqatga joy yo‘q, Og‘izlari bilan kiborlarcha gapiradi.</div>
  <div id="11"><sup><a href="https://www.kitobook.com/compare/book/19/16/11/" title="сравнение переводов, параллельные ссылки">11</a></sup> Ular meni ta’qib qilib, o‘rab olganlar, Yerga urmoq uchun menga ko‘zlarini tikadi.</div>
  <div id="12"><sup><a href="https://www.kitobook.com/compare/book/19/16/12/" title="сравнение переводов, параллельные ссылки">12</a></sup> Dushmanlarim meni g‘ajimoqchi bo‘lgan sherga o‘xshaydi, Pana joyda pisib yotgan shervachchaga o‘xshaydi.</div>
  <div id="13"><sup><a href="https://www.kitobook.com/compare/book/19/16/13/" title="сравнение переводов, параллельные ссылки">13</a></sup> Kel, ey Egam! Ularga qarshi yuz bur, Tiz cho‘ktirgin ularni! Qiliching ila fosiqlardan qutqargin meni!</div>
  <div id="14"><sup><a href="https://www.kitobook.com/compare/book/19/16/14/" title="сравнение переводов, параллельные ссылки">14</a></sup> Ey Egam! Qudrating ila Meni bunday insonlardan qutqargin, Ularning nasibasi faqatgina bu dunyodadir. Tayyorlab qo‘ygan achchiq ko‘rgiliklaring bilan Ularni to‘ydirgin, Hatto bolalariga ham yetsin, Nabiralari ham totib ko‘rsin.</div>
  <div id="15"><sup><a href="https://www.kitobook.com/compare/book/19/16/15/" title="сравнение переводов, параллельные ссылки">15</a></sup> Solih bo‘lganim uchun men Seni ko‘rgayman, Uyg‘onib, jamolingni ko‘rganimdan rozi bo‘lgayman.</div>
</div>