<div itemprop="articleBody" class="text">
  <div id="1"><sup><a href="https://www.kitobook.com/compare/book/19/35/1/" title="сравнение переводов, параллельные ссылки">1</a></sup> Ijrochilar rahbariga. Egamizning quli Dovud sanosi.</div>
  <div id="2"><sup><a href="https://www.kitobook.com/compare/book/19/35/2/" title="сравнение переводов, параллельные ссылки">2</a></sup> Fosiqlarning gunohkorligi haqida Yuragimda bir bashorat bor: Gunohkor Xudodan qo‘rqmaydi.</div>
  <div id="3"><sup><a href="https://www.kitobook.com/compare/book/19/35/3/" title="сравнение переводов, параллельные ссылки">3</a></sup> O‘zining nazdida u osmonda yuradi, Xudo gunohimni ko‘rmaydi, Hukm qilmaydi, deb aytadi.</div>
  <div id="4"><sup><a href="https://www.kitobook.com/compare/book/19/35/4/" title="сравнение переводов, параллельные ссылки">4</a></sup> Og‘zidan manfur, yolg‘on so‘zlar chiqadi, Donolikdan, yaxshi ishlar qilishdan u bosh tortadi.</div>
  <div id="5"><sup><a href="https://www.kitobook.com/compare/book/19/35/5/" title="сравнение переводов, параллельные ссылки">5</a></sup> Hatto yotganda ham fosiqlikni o‘ylaydi, Gunoh yo‘lga o‘zini bag‘ishlaydi, Fosiqlikdan aslo yuz o‘girmaydi.</div>
  <div id="6"><sup><a href="https://www.kitobook.com/compare/book/19/35/6/" title="сравнение переводов, параллельные ссылки">6</a></sup> Ey Egam, sodiq sevging falaklarga yetgaydir, Ey Egam, sadoqating samolarga cho‘zilgaydir.</div>
  <div id="7"><sup><a href="https://www.kitobook.com/compare/book/19/35/7/" title="сравнение переводов, параллельные ссылки">7</a></sup> Odilliging buyuk tog‘larga o‘xshaydi, Adolating tubsiz dengizga o‘xshaydi, Ey Egam, insonu jonivorlarni Sen saqlagaysan.</div>
  <div id="8"><sup><a href="https://www.kitobook.com/compare/book/19/35/8/" title="сравнение переводов, параллельные ссылки">8</a></sup> Sodiq sevging, ey Xudo, naqadar bebahodir! Qanotlaring soyasida insonlar panoh topadi.</div>
  <div id="9"><sup><a href="https://www.kitobook.com/compare/book/19/35/9/" title="сравнение переводов, параллельные ссылки">9</a></sup> Ular uyingdagi ne’matlardan yeb to‘yadi, Lazzat to‘la daryongdan ularga ichirasan.</div>
  <div id="10"><sup><a href="https://www.kitobook.com/compare/book/19/35/10/" title="сравнение переводов, параллельные ссылки">10</a></sup> Hayotning bulog‘i Sendadir, Ziyo olurmiz Sening nuringdan.</div>
  <div id="11"><sup><a href="https://www.kitobook.com/compare/book/19/35/11/" title="сравнение переводов, параллельные ссылки">11</a></sup> Seni bilganlarga sodiq sevgingni ko‘rsat, Yuragi soflarga O‘zing najot bergin.</div>
  <div id="12"><sup><a href="https://www.kitobook.com/compare/book/19/35/12/" title="сравнение переводов, параллельные ссылки">12</a></sup> Takabburning oyog‘i meni ezmasin, Fosiqning qo‘llari meni haydamasin.</div>
  <div id="13"><sup><a href="https://www.kitobook.com/compare/book/19/35/13/" title="сравнение переводов, параллельные ссылки">13</a></sup> Ana, badkirdorlar ag‘anab yotibdi, Qaddini ko‘tara olmay, yerga qapishib yotibdi.</div>
</div>