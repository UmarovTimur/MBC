<div itemprop="articleBody" class="text">
  <div id="1"><sup><a href="https://www.kitobook.com/compare/book/19/104/1/" title="сравнение переводов, параллельные ссылки">1</a></sup> Egamizga shukr ayting, Unga sajda qiling, Boshqa xalqlar orasida Uning ishlarini bildiring.</div>
  <div id="2"><sup><a href="https://www.kitobook.com/compare/book/19/104/2/" title="сравнение переводов, параллельные ссылки">2</a></sup> Tarannum qilib Uni, hamdu sano ila qo‘shiq ayting, Uning jamiki ajoyib ishlarini aytib bering.</div>
  <div id="3"><sup><a href="https://www.kitobook.com/compare/book/19/104/3/" title="сравнение переводов, параллельные ссылки">3</a></sup> Egamizningmuqaddas nomi ila faxrlaning, Egamizga yuz burganlarning qalbi shodlikka to‘lsin.</div>
  <div id="4"><sup><a href="https://www.kitobook.com/compare/book/19/104/4/" title="сравнение переводов, параллельные ссылки">4</a></sup> Egamizga yuz buring! Uning qudratiga, Uning huzurida bo‘lishga intiling.</div>
  <div id="5"><sup><a href="https://www.kitobook.com/compare/book/19/104/5/" title="сравнение переводов, параллельные ссылки">5</a></sup> -</div>
  <div id="6"><sup><a href="https://www.kitobook.com/compare/book/19/104/6/" title="сравнение переводов, параллельные ссылки">6</a></sup> Ey sizlar, Egamizning quli Ibrohim nasli, Ey Yoqub o‘g‘illari — Egamizning tanlaganlari, Esda tuting Egamiz qilgan ajoyibotlarni, Uning mo‘jizalarini, chiqargan hukmlarini.</div>
  <div id="7"><sup><a href="https://www.kitobook.com/compare/book/19/104/7/" title="сравнение переводов, параллельные ссылки">7</a></sup> U Egamiz Xudodir, U chiqargan hukmlar butun yer yuzidadir.</div>
  <div id="8"><sup><a href="https://www.kitobook.com/compare/book/19/104/8/" title="сравнение переводов, параллельные ссылки">8</a></sup> O‘z ahdini U to abad yoddan chiqarmas, Minglab nasllarga bergan va’dasini unutmas.</div>
  <div id="9"><sup><a href="https://www.kitobook.com/compare/book/19/104/9/" title="сравнение переводов, параллельные ссылки">9</a></sup> Rioya qilar U Ibrohim bilan qilgan ahdiga, Is’hoqqa qasam ichib bergan va’dasiga.</div>
  <div id="10"><sup><a href="https://www.kitobook.com/compare/book/19/104/10/" title="сравнение переводов, параллельные ссылки">10</a></sup> Yoqub uchun bu ahdni bir qonun qildi, Ha, Isroil uchun abadiy bir ahd qildi.</div>
  <div id="11"><sup><a href="https://www.kitobook.com/compare/book/19/104/11/" title="сравнение переводов, параллельные ссылки">11</a></sup> Aytdiki: “Kan’on yurtini senga beraman, Uni mulk uchun ulush qilib beraman.”</div>
  <div id="12"><sup><a href="https://www.kitobook.com/compare/book/19/104/12/" title="сравнение переводов, параллельные ссылки">12</a></sup> U zamon ularning soni kam edi, Ha, juda kam edilar. Ular bu yurtga kelgindi edi.</div>
  <div id="13"><sup><a href="https://www.kitobook.com/compare/book/19/104/13/" title="сравнение переводов, параллельные ссылки">13</a></sup> Kezardi bir xalqdan boshqasiga, Bir shohlikdan boshqa yurtga.</div>
  <div id="14"><sup><a href="https://www.kitobook.com/compare/book/19/104/14/" title="сравнение переводов, параллельные ссылки">14</a></sup> Hech kim ularni ezishlariga Egamiz yo‘l qo‘ymadi, Ularni deb shohlarga tanbeh berdi.</div>
  <div id="15"><sup><a href="https://www.kitobook.com/compare/book/19/104/15/" title="сравнение переводов, параллельные ссылки">15</a></sup> Aytdiki: “Men tanlaganlarga tegmanglar, Payg‘ambarlarimga zarar keltirmanglar.”</div>
  <div id="16"><sup><a href="https://www.kitobook.com/compare/book/19/104/16/" title="сравнение переводов, параллельные ссылки">16</a></sup> Kan’on yurti ustiga Egamiz ocharchilik yubordi, Bitta qoldirmay yeguliklarga qirg‘in keltirdi.</div>
  <div id="17"><sup><a href="https://www.kitobook.com/compare/book/19/104/17/" title="сравнение переводов, параллельные ссылки">17</a></sup> Ulardan oldin odam yubordi, Ha, Yusuf qul kabi sotildi.</div>
  <div id="18"><sup><a href="https://www.kitobook.com/compare/book/19/104/18/" title="сравнение переводов, параллельные ссылки">18</a></sup> Uning oyoqlariga zanjir urildi, Bo‘ynidan temir halqa o‘tkazildi.</div>
  <div id="19"><sup><a href="https://www.kitobook.com/compare/book/19/104/19/" title="сравнение переводов, параллельные ссылки">19</a></sup> Yusufning so‘zlari bajo bo‘ladigan vaqt kelguncha, Egamizning kalomi Yusufni sinadi.</div>
  <div id="20"><sup><a href="https://www.kitobook.com/compare/book/19/104/20/" title="сравнение переводов, параллельные ссылки">20</a></sup> Misr shohi odam yuborib, Yusufni qutqardi, Ellarning hukmdori uni ozod qildi.</div>
  <div id="21"><sup><a href="https://www.kitobook.com/compare/book/19/104/21/" title="сравнение переводов, параллельные ссылки">21</a></sup> Yusufni shoh saroyining boshqaruvchisi qilib tayin etdi, Jamiki mulkining hokimi qildi.</div>
  <div id="22"><sup><a href="https://www.kitobook.com/compare/book/19/104/22/" title="сравнение переводов, параллельные ссылки">22</a></sup> Xohlasa saroydagi a’yonlarimni zanjirband qilsin, Maslahatchilarimga donolik ila o‘git bersin, deb shunday qildi.</div>
  <div id="23"><sup><a href="https://www.kitobook.com/compare/book/19/104/23/" title="сравнение переводов, параллельные ссылки">23</a></sup> So‘ngra Isroil Misrga keldi, Ha, Yoqub nasli Xom yurtida musofir bo‘ldi.</div>
  <div id="24"><sup><a href="https://www.kitobook.com/compare/book/19/104/24/" title="сравнение переводов, параллельные ссылки">24</a></sup> Uning xalqini Egamiz barakali qildi, Dushmanlariga qaraganda, ko‘paytirdi.</div>
  <div id="25"><sup><a href="https://www.kitobook.com/compare/book/19/104/25/" title="сравнение переводов, параллельные ссылки">25</a></sup> Egamiz Misr xalqining yuraklarini o‘zgartirdi, Ular Egamiz xalqidan nafratlandi, Egamizning qullariga qarshi ular fitna uyushtirdi.</div>
  <div id="26"><sup><a href="https://www.kitobook.com/compare/book/19/104/26/" title="сравнение переводов, параллельные ссылки">26</a></sup> So‘ngra Egamiz quli Musoni yubordi, Tanlab olgan Horunni birga jo‘natdi.</div>
  <div id="27"><sup><a href="https://www.kitobook.com/compare/book/19/104/27/" title="сравнение переводов, параллельные ссылки">27</a></sup> Misrliklar orasida, o‘sha Xom yurtida Ikkalasi Egamizning mo‘jizalarini, ajoyibotlarini ko‘rsatdi.</div>
  <div id="28"><sup><a href="https://www.kitobook.com/compare/book/19/104/28/" title="сравнение переводов, параллельные ссылки">28</a></sup> Egamiz zulmat yubordi, Misrni zulmatga burkadi, Muso, Horun Egamizning amrlariga itoatsizlik qilmadi.</div>
  <div id="29"><sup><a href="https://www.kitobook.com/compare/book/19/104/29/" title="сравнение переводов, параллельные ссылки">29</a></sup> Misrning suvlarini Egamiz qonga aylantirdi, Jamiki baliqlarini nobud qilib tashladi.</div>
  <div id="30"><sup><a href="https://www.kitobook.com/compare/book/19/104/30/" title="сравнение переводов, параллельные ссылки">30</a></sup> Misr yurti to‘lib ketdi qurbaqalarga, Yetib bordi hatto hukmdorlarning uyiga.</div>
  <div id="31"><sup><a href="https://www.kitobook.com/compare/book/19/104/31/" title="сравнение переводов, параллельные ссылки">31</a></sup> Egamiz amr berganda, so‘nalar galasi keldi, Misr bo‘ylab burgalar qaynab ketdi.</div>
  <div id="32"><sup><a href="https://www.kitobook.com/compare/book/19/104/32/" title="сравнение переводов, параллельные ссылки">32</a></sup> Yomg‘ir o‘rniga ularga Egamiz do‘l yog‘dirdi, Butun Misr bo‘ylab chaqmoq chaqtirdi.</div>
  <div id="33"><sup><a href="https://www.kitobook.com/compare/book/19/104/33/" title="сравнение переводов, параллельные ссылки">33</a></sup> Uzumzoru anjirzorlarini quritdi, Misrdagi daraxtlarni qo‘porib tashladi.</div>
  <div id="34"><sup><a href="https://www.kitobook.com/compare/book/19/104/34/" title="сравнение переводов, параллельные ссылки">34</a></sup> Egamiz amr berganda, chigirtkalar keldi, Son–sanoqsiz mayda chigirtkalar chiqib keldi.</div>
  <div id="35"><sup><a href="https://www.kitobook.com/compare/book/19/104/35/" title="сравнение переводов, параллельные ссылки">35</a></sup> Ular Misrdagi butun o‘t–o‘lanni yeb yubordi, Misr o‘lkasidagi hosilni yeb bitirdi.</div>
  <div id="36"><sup><a href="https://www.kitobook.com/compare/book/19/104/36/" title="сравнение переводов, параллельные ссылки">36</a></sup> Misrdagi jamiki to‘ng‘ichlarni Egamiz urdi, Ularning qudratining ilk hosilini yo‘q qildi.</div>
  <div id="37"><sup><a href="https://www.kitobook.com/compare/book/19/104/37/" title="сравнение переводов, параллельные ссылки">37</a></sup> So‘ng Egamiz O‘z xalqini Oltinu kumushga boyitib, olib chiqdi. Isroil qabilalarining orasida qoqilib qolgani bo‘lmadi.</div>
  <div id="38"><sup><a href="https://www.kitobook.com/compare/book/19/104/38/" title="сравнение переводов, параллельные ссылки">38</a></sup> Misrliklar Isroildan qo‘rqib, vahimaga tushgandi, Ular ketganlarida, Misr xalqi sevindi.</div>
  <div id="39"><sup><a href="https://www.kitobook.com/compare/book/19/104/39/" title="сравнение переводов, параллельные ссылки">39</a></sup> Xalqim ustida yopinchiq bo‘lsin, deb Egamiz bulutni yoydi, Kechasi yorug‘lik bo‘lsin, deb alanga berdi.</div>
  <div id="40"><sup><a href="https://www.kitobook.com/compare/book/19/104/40/" title="сравнение переводов, параллельные ссылки">40</a></sup> Isroil go‘sht so‘raganda Egamiz bedanalar berdi, Osmondan non yog‘dirib, ularni to‘yg‘azdi.</div>
  <div id="41"><sup><a href="https://www.kitobook.com/compare/book/19/104/41/" title="сравнение переводов, параллельные ссылки">41</a></sup> Egamiz qoyani ochdi, suv otilib chiqdi, Sahro bo‘ylab daryoday suv oqdi.</div>
  <div id="42"><sup><a href="https://www.kitobook.com/compare/book/19/104/42/" title="сравнение переводов, параллельные ссылки">42</a></sup> Egamiz O‘zining muqaddas va’dasini, O‘z quli Ibrohimga bergan va’dasini yodda tutdi.</div>
  <div id="43"><sup><a href="https://www.kitobook.com/compare/book/19/104/43/" title="сравнение переводов, параллельные ссылки">43</a></sup> Shu bois xalqini olib chiqdi sevinch ila, O‘z tanlaganlarini shodlik hayqiriqlari ila.</div>
  <div id="44"><sup><a href="https://www.kitobook.com/compare/book/19/104/44/" title="сравнение переводов, параллельные ссылки">44</a></sup> Begona xalqlarning yurtlarini ularga berdi, O‘sha xalqlarning boyligini Isroil mulk qilib oldi.</div>
  <div id="45"><sup><a href="https://www.kitobook.com/compare/book/19/104/45/" title="сравнение переводов, параллельные ссылки">45</a></sup> “Isroil xalqi Mening farmonimga rioya qilsin, Mening qonunlarimga itoat etsin”, deya Egamiz mana shularning hammasini qildi. Egamizga hamdu sanolar bo‘lsin!</div>
</div>