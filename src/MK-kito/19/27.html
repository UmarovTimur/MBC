<div itemprop="articleBody" class="text">
  <div id="1"><sup><a href="https://www.kitobook.com/compare/book/19/27/1/" title="сравнение переводов, параллельные ссылки">1</a></sup> Dovud sanosi. Senga iltijo qilaman, ey Egam, Meni eshitmay qolmagin, ey suyangan Qoyam. Agar menga gapirmay sukut saqlasang, Qabrga tushgan odam kabi bo‘lib qolaman.</div>
  <div id="2"><sup><a href="https://www.kitobook.com/compare/book/19/27/2/" title="сравнение переводов, параллельные ссылки">2</a></sup> Eshitgin, Senga iltijo qilaman. Muqaddas maskaningga qo‘llarimni cho‘zib, Faryod qilib, Sendan madad so‘rayman.</div>
  <div id="3"><sup><a href="https://www.kitobook.com/compare/book/19/27/3/" title="сравнение переводов, параллельные ссылки">3</a></sup> Meni fosiqlarning qatoriga qo‘shmagin, Ularning qilmishlari yomonlikdir, Qo‘shnilariga tilyog‘lamalik qiladi, Yuraklarida esa yovuz niyatdir.</div>
  <div id="4"><sup><a href="https://www.kitobook.com/compare/book/19/27/4/" title="сравнение переводов, параллельные ссылки">4</a></sup> Qilmishiga yarasha ularni jazolagin, Iflosliklariga yarasha jazo bergin. Qabih ishlariga yarasha jazolagin, Xizmatiga yarasha ularga qaytargin.</div>
  <div id="5"><sup><a href="https://www.kitobook.com/compare/book/19/27/5/" title="сравнение переводов, параллельные ссылки">5</a></sup> Ey Egam, ular ishlaringni qadrlamas, Sening ijodingga e’tibor qilmas, Sen ularni yiqitasan, Ular qaytib tiklanolmas.</div>
  <div id="6"><sup><a href="https://www.kitobook.com/compare/book/19/27/6/" title="сравнение переводов, параллельные ссылки">6</a></sup> Olqishlar bo‘lsin Egamizga, Iltijolarimni U eshitdi.</div>
  <div id="7"><sup><a href="https://www.kitobook.com/compare/book/19/27/7/" title="сравнение переводов, параллельные ссылки">7</a></sup> Egam — mening qudratim, qalqonimdir, Yurakdan Unga umid bog‘laganman. Egam menga madad berdi, baxtiyorman. Qo‘shig‘im ila Unga shukrona aytaman.</div>
  <div id="8"><sup><a href="https://www.kitobook.com/compare/book/19/27/8/" title="сравнение переводов, параллельные ссылки">8</a></sup> Egamiz O‘z xalqining qudratidir, O‘zi tanlagan shohning najot qo‘rg‘onidir.</div>
  <div id="9"><sup><a href="https://www.kitobook.com/compare/book/19/27/9/" title="сравнение переводов, параллельные ссылки">9</a></sup> Xalqingga najot ber, ey Egam, O‘z elatingga baraka bergin. Ularning cho‘poni bo‘lgin, To abad ularga g‘amxo‘rlik qilgin.</div>
</div>