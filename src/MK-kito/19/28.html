<div itemprop="articleBody" class="text">
  <div id="1"><sup><a href="https://www.kitobook.com/compare/book/19/28/1/" title="сравнение переводов, параллельные ссылки">1</a></sup> Dovud sanosi. Egamizga hamdlar ayting, ey ilohiy zotlar, Egamizning qudratiyu shuhratiga hamdlar o‘qing.</div>
  <div id="2"><sup><a href="https://www.kitobook.com/compare/book/19/28/2/" title="сравнение переводов, параллельные ссылки">2</a></sup> Egamizning sharafiga hamdlar o‘qing, Muqaddas libosda Egamizga sajda qiling!</div>
  <div id="3"><sup><a href="https://www.kitobook.com/compare/book/19/28/3/" title="сравнение переводов, параллельные ссылки">3</a></sup> Egamizning ovozi suvlar uzra eshitiladi, Ulug‘vor Xudo guldirab sado beradi. Ha, azim suvlar uzra Egamiz guldirab sado beradi.</div>
  <div id="4"><sup><a href="https://www.kitobook.com/compare/book/19/28/4/" title="сравнение переводов, параллельные ссылки">4</a></sup> Egamizning ovozi qudratlidir, Egamizning ovozi haybatlidir.</div>
  <div id="5"><sup><a href="https://www.kitobook.com/compare/book/19/28/5/" title="сравнение переводов, параллельные ссылки">5</a></sup> Egamizning ovozi sadr daraxtlarini qulatadi, Hatto Lubnondagi sadr daraxtlarini parchalab tashlaydi.</div>
  <div id="6"><sup><a href="https://www.kitobook.com/compare/book/19/28/6/" title="сравнение переводов, параллельные ссылки">6</a></sup> Lubnon tog‘larini Egamiz buqaday sakratadi, Ha, Xermon tog‘ini yovvoyi buzoqday sakratadi.</div>
  <div id="7"><sup><a href="https://www.kitobook.com/compare/book/19/28/7/" title="сравнение переводов, параллельные ссылки">7</a></sup> Egamizning ovozi chaqmoq chaqtiradi,</div>
  <div id="8"><sup><a href="https://www.kitobook.com/compare/book/19/28/8/" title="сравнение переводов, параллельные ссылки">8</a></sup> Egamizning ovozi sahroni titratadi, Egamiz Kadesh sahrosini larzaga soladi.</div>
  <div id="9"><sup><a href="https://www.kitobook.com/compare/book/19/28/9/" title="сравнение переводов, параллельные ссылки">9</a></sup> Egamizning ovozi ulkan daraxtlarni egib yuboradi, O‘rmonlarni yalang‘ochlab, shilib yuboradi, “Egamiz ulug‘vordir”, deb Ma’badida hamma kuylaydi.</div>
  <div id="10"><sup><a href="https://www.kitobook.com/compare/book/19/28/10/" title="сравнение переводов, параллельные ссылки">10</a></sup> Egamiz to‘fon uzra taxt qurgan edi, Egamiz abadiy Shoh kabi taxt qurgan.</div>
  <div id="11"><sup><a href="https://www.kitobook.com/compare/book/19/28/11/" title="сравнение переводов, параллельные ссылки">11</a></sup> Egamiz O‘z xalqiga kuch ato etsin, O‘z xalqiga tinchlik bilan baraka bersin.</div>
</div>