<div itemprop="articleBody" class="text">
  <div id="1"><sup><a href="https://www.kitobook.com/compare/book/19/139/1/" title="сравнение переводов, параллельные ссылки">1</a></sup> Ijrochilar rahbariga. Dovud sanosi.</div>
  <div id="2"><sup><a href="https://www.kitobook.com/compare/book/19/139/2/" title="сравнение переводов, параллельные ссылки">2</a></sup> Yomonlardan meni qutqar, ey Egam, Zo‘ravonlardan himoya qil meni.</div>
  <div id="3"><sup><a href="https://www.kitobook.com/compare/book/19/139/3/" title="сравнение переводов, параллельные ссылки">3</a></sup> Ular yuraklarida qabihlikni qasd qiladi, Doimo urush–janjallarni qo‘zg‘aydi.</div>
  <div id="4"><sup><a href="https://www.kitobook.com/compare/book/19/139/4/" title="сравнение переводов, параллельные ссылки">4</a></sup> Ular tillarini ilonday o‘tkir qiladi, Tillaridan ilon zahri tomadi.</div>
  <div id="5"><sup><a href="https://www.kitobook.com/compare/book/19/139/5/" title="сравнение переводов, параллельные ссылки">5</a></sup> Ey Egam, meni qabihlarning qo‘lidan qutqar, Yiqitmoqchi bo‘lgan zo‘ravonlardan meni himoya qil.</div>
  <div id="6"><sup><a href="https://www.kitobook.com/compare/book/19/139/6/" title="сравнение переводов, параллельные ссылки">6</a></sup> Takabburlar men uchun tuzoq qo‘yganlar, Ular to‘rlarining iplarini yoyganlar, Yo‘lim bo‘ylab menga qopqon qo‘yganlar.</div>
  <div id="7"><sup><a href="https://www.kitobook.com/compare/book/19/139/7/" title="сравнение переводов, параллельные ссылки">7</a></sup> Ey Egam, Senga aytaman: “Sen Mening Xudoyimsan.” Quloq sol, ey Egam, Senga iltijo qilaman.</div>
  <div id="8"><sup><a href="https://www.kitobook.com/compare/book/19/139/8/" title="сравнение переводов, параллельные ссылки">8</a></sup> Ey Egam Rabbiy, qudratli najotkorim! Jang kunida boshimni omon saqlading.</div>
  <div id="9"><sup><a href="https://www.kitobook.com/compare/book/19/139/9/" title="сравнение переводов, параллельные ссылки">9</a></sup> Ey Egam, fosiqning istagini bajo qilmagin, Ularning qabih rejalariga omad bermagin, Ular mag‘rurlanib ketmasin.</div>
  <div id="10"><sup><a href="https://www.kitobook.com/compare/book/19/139/10/" title="сравнение переводов, параллельные ссылки">10</a></sup> Atrofimni o‘rab olganlarning tahdidlari, O‘zlarining boshiga kelsin.</div>
  <div id="11"><sup><a href="https://www.kitobook.com/compare/book/19/139/11/" title="сравнение переводов, параллельные ссылки">11</a></sup> Yonayotgan ko‘mir cho‘g‘i o‘zlariga yog‘ilsin, Ular olovga, iflos chuqurlarga uloqtirilsin, Aslo qaytib chiqmasin.</div>
  <div id="12"><sup><a href="https://www.kitobook.com/compare/book/19/139/12/" title="сравнение переводов, параллельные ссылки">12</a></sup> Tuhmatchilarga yurtda aslo joy bo‘lmasin, ko‘karmasin, Falokat zolimning izidan tushib, uni yo‘q qilsin.</div>
  <div id="13"><sup><a href="https://www.kitobook.com/compare/book/19/139/13/" title="сравнение переводов, параллельные ссылки">13</a></sup> Bilaman, ey Egam, mazlumni himoya qilasan, Bechoraholni adolat ila qo‘llab–quvvatlaysan.</div>
  <div id="14"><sup><a href="https://www.kitobook.com/compare/book/19/139/14/" title="сравнение переводов, параллельные ссылки">14</a></sup> Solihlar albatta Senga shukrona aytadi, To‘g‘ri insonlar huzuringda istiqomat qiladi.</div>
</div>