<div itemprop="articleBody" class="text">
  <div id="1"><sup><a href="https://www.kitobook.com/compare/book/19/114/1/" title="сравнение переводов, параллельные ссылки">1</a></sup> Egamni sevaman, U meni eshitadi, Mening iltijolarimni U tinglaydi.</div>
  <div id="2"><sup><a href="https://www.kitobook.com/compare/book/19/114/2/" title="сравнение переводов, параллельные ссылки">2</a></sup> Quloq berib meni tinglagani uchun Umrim bo‘yi Egamga iltijo qilaman.</div>
  <div id="3"><sup><a href="https://www.kitobook.com/compare/book/19/114/3/" title="сравнение переводов, параллельные ссылки">3</a></sup> Meni o‘lim to‘rlari o‘rab oldi, O‘liklar diyorining azoblari boshimga tushdi, Meni bosdi dardu g‘am, alamlar.</div>
  <div id="4"><sup><a href="https://www.kitobook.com/compare/book/19/114/4/" title="сравнение переводов, параллельные ссылки">4</a></sup> Shunda Egamga iltijo qildim: “Ey Egam, yolvoraman, meni qutqar!”</div>
  <div id="5"><sup><a href="https://www.kitobook.com/compare/book/19/114/5/" title="сравнение переводов, параллельные ссылки">5</a></sup> Egamiz mehribon, odildir, Xudoyimiz rahmdildir.</div>
  <div id="6"><sup><a href="https://www.kitobook.com/compare/book/19/114/6/" title="сравнение переводов, параллельные ссылки">6</a></sup> Egamiz sodda insonlarni himoya qiladi, Xavf–xatarda qolganimda, U meni qutqaradi.</div>
  <div id="7"><sup><a href="https://www.kitobook.com/compare/book/19/114/7/" title="сравнение переводов, параллельные ссылки">7</a></sup> Ey jonim, yana xotirjam bo‘lgin, Egam menga ezgulik qilgan.</div>
  <div id="8"><sup><a href="https://www.kitobook.com/compare/book/19/114/8/" title="сравнение переводов, параллельные ссылки">8</a></sup> Egam jonimni o‘limdan qutqarib qoldi, Ko‘zlarimni yosh to‘kishdan, Oyog‘imni qoqilishdan qutqardi.</div>
  <div id="9"><sup><a href="https://www.kitobook.com/compare/book/19/114/9/" title="сравнение переводов, параллельные ссылки">9</a></sup> Tiriklar diyorida ekanman Egamning yo‘lidan yuraveraman.</div>
</div>