<div itemprop="articleBody" class="text">
  <div id="1"><sup><a href="https://www.kitobook.com/compare/book/19/17/1/" title="сравнение переводов, параллельные ссылки">1</a></sup> Ijrochilar rahbariga. Egamizning quli Dovudning sanosi. Dovudni Egamiz barcha dushmanlari va Shoul qo‘lidan ozod etgan kunda, Dovud bu qo‘shiqni Unga atab kuylagan.</div>
  <div id="2"><sup><a href="https://www.kitobook.com/compare/book/19/17/2/" title="сравнение переводов, параллельные ссылки">2</a></sup> Seni sevaman, ey Egam, mening qudratim.</div>
  <div id="3"><sup><a href="https://www.kitobook.com/compare/book/19/17/3/" title="сравнение переводов, параллельные ссылки">3</a></sup> Egam suyangan qoyamdir, mening qal’am, qutqaruvchimdir. Ha, Xudodir mening qoyam, Unda panoh topaman. Udir mening qalqonim, bahodir kurashchim, qo‘rg‘onim.</div>
  <div id="4"><sup><a href="https://www.kitobook.com/compare/book/19/17/4/" title="сравнение переводов, параллельные ссылки">4</a></sup> Egamga iltijo qilaman, G‘animlarimdan U meni xalos qiladi. Egamizga hamdu sanolar bo‘lsin!</div>
  <div id="5"><sup><a href="https://www.kitobook.com/compare/book/19/17/5/" title="сравнение переводов, параллельные ссылки">5</a></sup> Meni o‘lim to‘rlari chirmab olgandi, Balo–qazo sellari dahshat ila bosib kelgandi.</div>
  <div id="6"><sup><a href="https://www.kitobook.com/compare/book/19/17/6/" title="сравнение переводов, параллельные ссылки">6</a></sup> Ha, o‘liklar diyorining to‘rlari meni o‘rab olgandi, O‘lim changali qarshimda paydo bo‘lgandi.</div>
  <div id="7"><sup><a href="https://www.kitobook.com/compare/book/19/17/7/" title="сравнение переводов, параллельные ссылки">7</a></sup> Kulfatda qolganimda Egamga iltijo qildim, Ha, nola qildim Xudoyimga. U Ma’badidan turib, ovozimni eshitdi, Ohu nolam qulog‘iga yetib bordi.</div>
  <div id="8"><sup><a href="https://www.kitobook.com/compare/book/19/17/8/" title="сравнение переводов, параллельные ссылки">8</a></sup> U zamon yer yuzi titrab, tebrandi, Tog‘larning poydevori larzaga keldi, Egamiz g‘oyat g‘azabga mingan edi.</div>
  <div id="9"><sup><a href="https://www.kitobook.com/compare/book/19/17/9/" title="сравнение переводов, параллельные ссылки">9</a></sup> Burnidan tutun buruqsab chiqardi, Og‘zidan otash pishqirardi, Oldidan qip–qizil cho‘g‘ yog‘ilardi.</div>
  <div id="10"><sup><a href="https://www.kitobook.com/compare/book/19/17/10/" title="сравнение переводов, параллельные ссылки">10</a></sup> U ko‘klarni yorib, pastga tushdi, Oyoqlari ostida — qora bulut.</div>
  <div id="11"><sup><a href="https://www.kitobook.com/compare/book/19/17/11/" title="сравнение переводов, параллельные ссылки">11</a></sup> Bir karubga minib uchdi, Yel qanotlari uzra uchib keldi.</div>
  <div id="12"><sup><a href="https://www.kitobook.com/compare/book/19/17/12/" title="сравнение переводов, параллельные ссылки">12</a></sup> Atrofini zulmat bilan o‘radi, Quyuq, qora bulutlarni O‘ziga chayla qildi.</div>
  <div id="13"><sup><a href="https://www.kitobook.com/compare/book/19/17/13/" title="сравнение переводов, параллельные ссылки">13</a></sup> Uning oldida yorug‘lik chiqdi, Do‘l va qip–qizil cho‘g‘ qop–qora bulutlarni parchaladi.</div>
  <div id="14"><sup><a href="https://www.kitobook.com/compare/book/19/17/14/" title="сравнение переводов, параллельные ссылки">14</a></sup> Egamizning ovozi ko‘klarda guldiradi, Xudoyi Taoloning sadosi eshitildi.</div>
  <div id="15"><sup><a href="https://www.kitobook.com/compare/book/19/17/15/" title="сравнение переводов, параллельные ссылки">15</a></sup> O‘qlarini otdi, Chaqmoq chaqtirib, yovlarini tirqiratdi, Ularni sarosimaga soldi.</div>
  <div id="16"><sup><a href="https://www.kitobook.com/compare/book/19/17/16/" title="сравнение переводов, параллельные ссылки">16</a></sup> Egamizning tahdidlaridan, Uning qahrli nafasidan Dengizning tubi ko‘rinib qoldi, Zamin poydevori yalang‘och bo‘lib qoldi.</div>
  <div id="17"><sup><a href="https://www.kitobook.com/compare/book/19/17/17/" title="сравнение переводов, параллельные ссылки">17</a></sup> Egam yuqoridan qo‘l uzatib, meni tutdi, Bahaybat suvlardan meni chiqarib oldi.</div>
  <div id="18"><sup><a href="https://www.kitobook.com/compare/book/19/17/18/" title="сравнение переводов, параллельные ссылки">18</a></sup> Meni kuchli g‘animlarim qo‘lidan, Mendan nafratlangan yovlarimdan qutqardi, Ular mendan kuchli edilar.</div>
  <div id="19"><sup><a href="https://www.kitobook.com/compare/book/19/17/19/" title="сравнение переводов, параллельные ссылки">19</a></sup> Qora kunimda ular menga qarshi turdilar, Egam esa menga tayanch bo‘ldi.</div>
  <div id="20"><sup><a href="https://www.kitobook.com/compare/book/19/17/20/" title="сравнение переводов, параллельные ссылки">20</a></sup> Meni bexavotir joyga chiqarib qo‘ydi, Mendan mamnun bo‘lib, najot berdi.</div>
  <div id="21"><sup><a href="https://www.kitobook.com/compare/book/19/17/21/" title="сравнение переводов, параллельные ссылки">21</a></sup> Egam solihligim uchun meni mukofotlaydi, Aybsizligim uchun meni taqdirlaydi.</div>
  <div id="22"><sup><a href="https://www.kitobook.com/compare/book/19/17/22/" title="сравнение переводов, параллельные ссылки">22</a></sup> Zero, men Egamning yo‘lidan yurdim, Axloqsizlik qilmadim, Xudoyimdan yuz o‘girmadim.</div>
  <div id="23"><sup><a href="https://www.kitobook.com/compare/book/19/17/23/" title="сравнение переводов, параллельные ссылки">23</a></sup> Uning hamma qonun–qoidalariga rioya qildim, Farmonlarini chetga surib qo‘ymadim.</div>
  <div id="24"><sup><a href="https://www.kitobook.com/compare/book/19/17/24/" title="сравнение переводов, параллельные ссылки">24</a></sup> Uning oldida benuqson bo‘ldim, Gunoh qilishdan o‘zimni saqladim.</div>
  <div id="25"><sup><a href="https://www.kitobook.com/compare/book/19/17/25/" title="сравнение переводов, параллельные ссылки">25</a></sup> Shu sababli Egam meni pok deb bildi, Solihligimga yarasha mukofot berdi.</div>
  <div id="26"><sup><a href="https://www.kitobook.com/compare/book/19/17/26/" title="сравнение переводов, параллельные ссылки">26</a></sup> Ey Egam! O‘zingga sodiq bo‘lganga Sen sodiq bo‘lasan, Begunohga aybsizligini ko‘rsatasan,</div>
  <div id="27"><sup><a href="https://www.kitobook.com/compare/book/19/17/27/" title="сравнение переводов, параллельные ссылки">27</a></sup> Pok kishiga pokligingni ko‘rsatasan, Egriga esa ayyorligingni ko‘rsatasan.</div>
  <div id="28"><sup><a href="https://www.kitobook.com/compare/book/19/17/28/" title="сравнение переводов, параллельные ссылки">28</a></sup> Ahli kamtarga esa najot berasan, Dimog‘dorni yerga urasan.</div>
  <div id="29"><sup><a href="https://www.kitobook.com/compare/book/19/17/29/" title="сравнение переводов, параллельные ссылки">29</a></sup> Ey Egam Xudo! Chirog‘imni yoquvchi O‘zingsan, Zulmatni men uchun yorug‘likka aylantirasan.</div>
  <div id="30"><sup><a href="https://www.kitobook.com/compare/book/19/17/30/" title="сравнение переводов, параллельные ссылки">30</a></sup> Ey Xudoyim! Senga suyanib lashkarni yo‘q qilaman, Senga suyanib devorlardan oshib o‘taman.</div>
  <div id="31"><sup><a href="https://www.kitobook.com/compare/book/19/17/31/" title="сравнение переводов, параллельные ссылки">31</a></sup> Xudoning yo‘li komildir, Egamizning kalomi chin haqiqatdir, Panoh izlab borganga U qalqondir.</div>
  <div id="32"><sup><a href="https://www.kitobook.com/compare/book/19/17/32/" title="сравнение переводов, параллельные ссылки">32</a></sup> Egamizdan boshqa Xudo kim ekan?! Xudoyimizdan boshqa suyanchiq Qoya bormikan?!</div>
  <div id="33"><sup><a href="https://www.kitobook.com/compare/book/19/17/33/" title="сравнение переводов, параллельные ссылки">33</a></sup> Meni qudratli qiluvchi Xudodir, Yo‘limni O‘zi bexatar qiladi.</div>
  <div id="34"><sup><a href="https://www.kitobook.com/compare/book/19/17/34/" title="сравнение переводов, параллельные ссылки">34</a></sup> U oyoqlarimni kiyik oyog‘iday qiladi, Cho‘qqilar uzra meni bexatar yurg‘izadi.</div>
  <div id="35"><sup><a href="https://www.kitobook.com/compare/book/19/17/35/" title="сравнение переводов, параллельные ссылки">35</a></sup> Qo‘llarimni jang qilishga o‘rgatadi, Barmoqlarim bronza yoyni buka oladi.</div>
  <div id="36"><sup><a href="https://www.kitobook.com/compare/book/19/17/36/" title="сравнение переводов, параллельные ссылки">36</a></sup> Ey Egam, Sen menga zafar qalqoningni bergansan, O‘ng qo‘ling menga tayanch bo‘ladi, Madading esa meni yuksaltiradi.</div>
  <div id="37"><sup><a href="https://www.kitobook.com/compare/book/19/17/37/" title="сравнение переводов, параллельные ссылки">37</a></sup> Oyoqlarim uchun yo‘limni keng qilgansan, Oyoqlarim sira og‘ib ketmas.</div>
  <div id="38"><sup><a href="https://www.kitobook.com/compare/book/19/17/38/" title="сравнение переводов, параллельные ссылки">38</a></sup> G‘animlarimni quvlab, tutib oldim, Ularni yo‘q qilmay ortga qaytmadim.</div>
  <div id="39"><sup><a href="https://www.kitobook.com/compare/book/19/17/39/" title="сравнение переводов, параллельные ссылки">39</a></sup> Shunday ezdimki ularni, tura olmadilar, Oyoqlarim ostida cho‘zilib qoldilar.</div>
  <div id="40"><sup><a href="https://www.kitobook.com/compare/book/19/17/40/" title="сравнение переводов, параллельные ссылки">40</a></sup> Sen menga quvvat berib, jangga yubording, Menga qarshi otlangan yovni oldimda bosh egdirding.</div>
  <div id="41"><sup><a href="https://www.kitobook.com/compare/book/19/17/41/" title="сравнение переводов, параллельные ссылки">41</a></sup> G‘animlarimni mendan qochirding, Mendan nafratlanganlarni yo‘q qildim.</div>
  <div id="42"><sup><a href="https://www.kitobook.com/compare/book/19/17/42/" title="сравнение переводов, параллельные ссылки">42</a></sup> Ular madad so‘rab faryod qildilar, Najotkorni esa topolmadilar, Ey Egam, g‘animlarim Senga yolvordilar, Ammo Sen javob bermading.</div>
  <div id="43"><sup><a href="https://www.kitobook.com/compare/book/19/17/43/" title="сравнение переводов, параллельные ссылки">43</a></sup> Shamolning changiday ularni ezdim, Yo‘ldagi loydek sidirib tashladim.</div>
  <div id="44"><sup><a href="https://www.kitobook.com/compare/book/19/17/44/" title="сравнение переводов, параллельные ссылки">44</a></sup> Sen meni xalqning urush–janjalidan xalos etding. Meni ellarga yo‘lboshchi qilding, O‘zim tanimagan elat menga qaram bo‘ldi.</div>
  <div id="45"><sup><a href="https://www.kitobook.com/compare/book/19/17/45/" title="сравнение переводов, параллельные ссылки">45</a></sup> Ovozimni eshitiboq quloq tutdi, Yot ellar menga bo‘yin egdi.</div>
  <div id="46"><sup><a href="https://www.kitobook.com/compare/book/19/17/46/" title="сравнение переводов, параллельные ссылки">46</a></sup> Yot ellar holsizlanib yiqildi, Qaltirab manzilidan chiqib qochdi.</div>
  <div id="47"><sup><a href="https://www.kitobook.com/compare/book/19/17/47/" title="сравнение переводов, параллельные ссылки">47</a></sup> Egam barhayotdir! Suyangan qoyamga olqishlar bo‘lsin! Najotkorim Xudo yuksalsin!</div>
  <div id="48"><sup><a href="https://www.kitobook.com/compare/book/19/17/48/" title="сравнение переводов, параллельные ссылки">48</a></sup> Qasdimni olgan Xudodir, Xalqlarni menga U tobe qilgan,</div>
  <div id="49"><sup><a href="https://www.kitobook.com/compare/book/19/17/49/" title="сравнение переводов, параллельные ссылки">49</a></sup> Meni g‘animlarimdan U qutqargan, Bosqinchilardan meni ustun qilgan, Meni zo‘ravonlar qo‘lidan xalos etgan.</div>
  <div id="50"><sup><a href="https://www.kitobook.com/compare/book/19/17/50/" title="сравнение переводов, параллельные ссылки">50</a></sup> Shu bois, ey Egam, xalqlar ichra Senga hamdlar aytaman! Seni kuylab sano aytaman!</div>
  <div id="51"><sup><a href="https://www.kitobook.com/compare/book/19/17/51/" title="сравнение переводов, параллельные ссылки">51</a></sup> Egamiz O‘z shohini ulug‘ zafarlarga erishtiradi, O‘zi tanlagan shoh Dovud va uning urug‘iga To abad sodiq sevgisini ko‘rsatadi.</div>
</div>