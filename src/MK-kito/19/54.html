<div itemprop="articleBody" class="text">
  <div id="1"><sup><a href="https://www.kitobook.com/compare/book/19/54/1/" title="сравнение переводов, параллельные ссылки">1</a></sup> Ijrochilar rahbariga. Torli asboblar jo‘rligida. Dovud qasidasi.</div>
  <div id="2"><sup><a href="https://www.kitobook.com/compare/book/19/54/2/" title="сравнение переводов, параллельные ссылки">2</a></sup> Ibodatimga quloq sol, ey Xudo, Iltijoimni e’tiborsiz qoldirma.</div>
  <div id="3"><sup><a href="https://www.kitobook.com/compare/book/19/54/3/" title="сравнение переводов, параллельные ссылки">3</a></sup> Eshit meni, javob ber,</div>
  <div id="4"><sup><a href="https://www.kitobook.com/compare/book/19/54/4/" title="сравнение переводов, параллельные ссылки">4</a></sup> Dushmanlarim dag‘dag‘asi, fosiqlarning siquvi Boshimga g‘am–kulfat keltiradi. Ular g‘azablanib, mendan nafratlanadi. Eh, o‘ylarim qiynar meni, Boshimdan uchgan aqlim.</div>
  <div id="5"><sup><a href="https://www.kitobook.com/compare/book/19/54/5/" title="сравнение переводов, параллельные ссылки">5</a></sup> Yuragim hasratga to‘ladir, O‘lim vahimasi meni bosib keladir.</div>
  <div id="6"><sup><a href="https://www.kitobook.com/compare/book/19/54/6/" title="сравнение переводов, параллельные ссылки">6</a></sup> Qo‘rquv, titroq menga kelmoqda, Dahshat meni ezib bormoqda.</div>
  <div id="7"><sup><a href="https://www.kitobook.com/compare/book/19/54/7/" title="сравнение переводов, параллельные ссылки">7</a></sup> “Qaniydi kaptar kabi qanotim bo‘lsa”, dedim, “Uchib ketib, orom olgan bo‘lardim.</div>
  <div id="8"><sup><a href="https://www.kitobook.com/compare/book/19/54/8/" title="сравнение переводов, параллельные ссылки">8</a></sup> Haqiqatan, uzoqlarga uchib qutulardim, Sahroda makon qilgan bo‘lardim.</div>
  <div id="9"><sup><a href="https://www.kitobook.com/compare/book/19/54/9/" title="сравнение переводов, параллельные ссылки">9</a></sup> Quturgan shamolu bo‘rondan qochib, O‘zimga boshpana topgani shoshilgan bo‘lardim.”</div>
  <div id="10"><sup><a href="https://www.kitobook.com/compare/book/19/54/10/" title="сравнение переводов, параллельные ссылки">10</a></sup> Ey Rabbiy, ularni chalg‘it, Ularning gaplarini chalkashtir. Shaharda zo‘ravonlik, janjalni ko‘rib turibman.</div>
  <div id="11"><sup><a href="https://www.kitobook.com/compare/book/19/54/11/" title="сравнение переводов, параллельные ссылки">11</a></sup> Ular kecha–kunduz shahar devori ustida izg‘iydi, Yovuzlik, vahima shahar ichida yuz bermoqda.</div>
  <div id="12"><sup><a href="https://www.kitobook.com/compare/book/19/54/12/" title="сравнение переводов, параллельные ссылки">12</a></sup> Shaharning o‘rtasida buzg‘unchilik, Ko‘chalaridan zulm va hiyla arimaydi.</div>
  <div id="13"><sup><a href="https://www.kitobook.com/compare/book/19/54/13/" title="сравнение переводов, параллельные ссылки">13</a></sup> G‘animlarim meni haqorat qilganda edi, Bunga bardoshim yetgan bo‘lardi. Dushmanim o‘zini mendan yuqori qo‘yganda edi, Undan yashiringan bo‘lardim.</div>
  <div id="14"><sup><a href="https://www.kitobook.com/compare/book/19/54/14/" title="сравнение переводов, параллельные ссылки">14</a></sup> Ammo u mening tengim–ku, Yaqin do‘stim hamda hamrohim–ku.</div>
  <div id="15"><sup><a href="https://www.kitobook.com/compare/book/19/54/15/" title="сравнение переводов, параллельные ссылки">15</a></sup> U bilan dilkash do‘st edik, Ey Xudo, Sening uyingdagi yig‘inda birga yurardik.</div>
  <div id="16"><sup><a href="https://www.kitobook.com/compare/book/19/54/16/" title="сравнение переводов, параллельные ссылки">16</a></sup> Uylari, yuraklari fosiqlikka to‘la bo‘lgani uchun G‘animlarim o‘limga ro‘baro‘ bo‘lsin, Tiriklayin o‘liklar diyoriga tushsin.</div>
  <div id="17"><sup><a href="https://www.kitobook.com/compare/book/19/54/17/" title="сравнение переводов, параллельные ссылки">17</a></sup> Men iltijo qilaman Xudoga, Najot beradi Egam menga.</div>
  <div id="18"><sup><a href="https://www.kitobook.com/compare/book/19/54/18/" title="сравнение переводов, параллельные ссылки">18</a></sup> Oqshom, sahar hamda kunduz Dardu fig‘onlarimni aytaman. Egam mening ovozimni eshitadi.</div>
  <div id="19"><sup><a href="https://www.kitobook.com/compare/book/19/54/19/" title="сравнение переводов, параллельные ссылки">19</a></sup> Garchi menga qarshilar ko‘p bo‘lsa ham, Birorta ham zarar yetkazmay Meni janglardan qutqaradi.</div>
  <div id="20"><sup><a href="https://www.kitobook.com/compare/book/19/54/20/" title="сравнение переводов, параллельные ссылки">20</a></sup> Azaldan taxtda o‘tirgan Xudo Menga quloq tutib, Yo‘llarini o‘zgartirmagani uchun, Xudodan qo‘rqmaganlari uchun Dushmanlarimni mag‘lub qiladi.</div>
  <div id="21"><sup><a href="https://www.kitobook.com/compare/book/19/54/21/" title="сравнение переводов, параллельные ссылки">21</a></sup> Hamrohim o‘z do‘stiga qarshi qo‘lini ko‘tardi, Men bilan qilgan ahdiga u xiyonat qildi.</div>
  <div id="22"><sup><a href="https://www.kitobook.com/compare/book/19/54/22/" title="сравнение переводов, параллельные ссылки">22</a></sup> Uning og‘zidan bol tomadi, Yuragi esa adovatga to‘la. So‘zlari moydan ham yoqimli, Aslida qindan chiqqan qilichdaydir.</div>
  <div id="23"><sup><a href="https://www.kitobook.com/compare/book/19/54/23/" title="сравнение переводов, параллельные ссылки">23</a></sup> Tashvishlaringni Egamizga topshirgin, U senga tayanch bo‘ladi. Egamiz hech qachon solihning yiqilishiga yo‘l qo‘ymaydi.</div>
  <div id="24"><sup><a href="https://www.kitobook.com/compare/book/19/54/24/" title="сравнение переводов, параллельные ссылки">24</a></sup> Ey Xudo, fosiqlarni Sen O‘liklar diyoriga uloqtirasan. Qonxo‘r, xoin kimsalar aslo Umrining yarmisini ham yashamaydi. Men esa Senga umid bog‘layman.</div>
</div>