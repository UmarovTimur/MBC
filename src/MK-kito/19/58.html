<div itemprop="articleBody" class="text">
  <div id="1"><sup><a href="https://www.kitobook.com/compare/book/19/58/1/" title="сравнение переводов, параллельные ссылки">1</a></sup> Ijrochilar rahbariga. “Xarob etma” kuyiga aytilgan. Shoul Dovudni o‘ldirish uchun uning hovlisini poylashga kishi yuborganda, Dovudning aytgan qo‘shig‘i.</div>
  <div id="2"><sup><a href="https://www.kitobook.com/compare/book/19/58/2/" title="сравнение переводов, параллельные ссылки">2</a></sup> G‘animlarimdan meni qutqar, ey Xudoyim, Menga qarshi turganlardan himoya qil meni.</div>
  <div id="3"><sup><a href="https://www.kitobook.com/compare/book/19/58/3/" title="сравнение переводов, параллельные ссылки">3</a></sup> Badkirdorlardan qutqargin meni, Qonxo‘rlardan saqlagin meni.</div>
  <div id="4"><sup><a href="https://www.kitobook.com/compare/book/19/58/4/" title="сравнение переводов, параллельные ссылки">4</a></sup> Qara, ular meni poylab yotarlar, Zolimlar menga qarshi fitna qilarlar, Garchi aybu gunohim bo‘lmasa–da, ey Egam,</div>
  <div id="5"><sup><a href="https://www.kitobook.com/compare/book/19/58/5/" title="сравнение переводов, параллельные ссылки">5</a></sup> Garchi men haqsizlik qilmasam–da, Ular menga qarshi hujum qilmoqqa tayyor. Qo‘zg‘al O‘zing, ahvolimni ko‘r, kel yordamga.</div>
  <div id="6"><sup><a href="https://www.kitobook.com/compare/book/19/58/6/" title="сравнение переводов, параллельные ссылки">6</a></sup> Ey Isroil xalqining Xudosi, Ey Parvardigori Olam — Egam, Qani, bo‘l, barcha xalqlarni jazolagin, Yovuz sotqinlarga shafqat qilmagin.</div>
  <div id="7"><sup><a href="https://www.kitobook.com/compare/book/19/58/7/" title="сравнение переводов, параллельные ссылки">7</a></sup> G‘animlarim har kun oqshomda qaytib keladi, Itlarday uvullab, shahar izg‘iydi.</div>
  <div id="8"><sup><a href="https://www.kitobook.com/compare/book/19/58/8/" title="сравнение переводов, параллельные ссылки">8</a></sup> Qara, og‘izlaridan qusuq chiqadi, Tillaridan zahar so‘zlar chiqadi, “Kim ham bizni eshitardi”, deya o‘ylaydi.</div>
  <div id="9"><sup><a href="https://www.kitobook.com/compare/book/19/58/9/" title="сравнение переводов, параллельные ссылки">9</a></sup> Ular ustidan Sen kulasan, ey Egam, Hamma xalqlarni Sen masxaralaysan.</div>
  <div id="10"><sup><a href="https://www.kitobook.com/compare/book/19/58/10/" title="сравнение переводов, параллельные ссылки">10</a></sup> Senga intizorman, ey Qudratim, Sen mening qal’amsan, ey Xudo!</div>
  <div id="11"><sup><a href="https://www.kitobook.com/compare/book/19/58/11/" title="сравнение переводов, параллельные ссылки">11</a></sup> Sodiq sevging ila, ey Xudoyim, menga madad berasan, Ko‘zlarimga dushmanlarim mag‘lubiyatini ko‘rsatasan.</div>
  <div id="12"><sup><a href="https://www.kitobook.com/compare/book/19/58/12/" title="сравнение переводов, параллельные ссылки">12</a></sup> Ularni o‘ldirma, xalqim bu saboqni unutib qo‘yar, Qudrating bilan ularni titrat, Ey qalqonim Rabbiy, ularni ko‘tarib ur.</div>
  <div id="13"><sup><a href="https://www.kitobook.com/compare/book/19/58/13/" title="сравнение переводов, параллельные ссылки">13</a></sup> Ularning og‘zidan chiqqan gunohlar uchun, Lablaridan chiqqan so‘zlar uchun O‘zlarining takabburligi orqali ilinsin. Ular aytadigan la’nat, yolg‘on uchun</div>
  <div id="14"><sup><a href="https://www.kitobook.com/compare/book/19/58/14/" title="сравнение переводов, параллельные ссылки">14</a></sup> G‘azabing ila ularni yo‘q qilgin, Bitta ham qoldirmay qirib tashlagin. Shunda ey Xudo, Yoqub nasli ustidan hukmron ekanliging Yerning to‘rt tomonida ma’lum bo‘ladi.</div>
  <div id="15"><sup><a href="https://www.kitobook.com/compare/book/19/58/15/" title="сравнение переводов, параллельные ссылки">15</a></sup> G‘animlarim har kun oqshomda qaytib keladi, Itlarday uvullab, shahar izg‘iydi.</div>
  <div id="16"><sup><a href="https://www.kitobook.com/compare/book/19/58/16/" title="сравнение переводов, параллельные ссылки">16</a></sup> Ovqat izlab daydib yuradi, Agar to‘ymasalar, irillaydi.</div>
  <div id="17"><sup><a href="https://www.kitobook.com/compare/book/19/58/17/" title="сравнение переводов, параллельные ссылки">17</a></sup> Men esa Sening qudratingni tarannum etaman, Sodiq sevgingni tongda sevinch ila kuylayman. Sen mening qal’am bo‘lgansan, Kulfatda qolganimda panohimsan.</div>
  <div id="18"><sup><a href="https://www.kitobook.com/compare/book/19/58/18/" title="сравнение переводов, параллельные ссылки">18</a></sup> Ey Qudratim, Seni kuylab madh qilaman, Sen, ey Xudo, mening qal’amsan, Sodiq sevgisini ko‘rsatuvchi Xudosan.</div>
</div>