<div itemprop="articleBody" class="text">
  <div id="1"><sup><a href="https://www.kitobook.com/compare/book/19/56/1/" title="сравнение переводов, параллельные ссылки">1</a></sup> Ijrochilar rahbariga. “Xarob etma” kuyiga aytilgan. Dovudning Shouldan qochib, g‘orga kirganda aytgan qo‘shig‘i.</div>
  <div id="2"><sup><a href="https://www.kitobook.com/compare/book/19/56/2/" title="сравнение переводов, параллельные ссылки">2</a></sup> Ey Xudo, rahm qilgin menga, rahm qil, Mening jonim Senda panoh topadi. Halokatli ofatlar o‘tib ketguncha Men qanotlaring soyasida panoh topaman.</div>
  <div id="3"><sup><a href="https://www.kitobook.com/compare/book/19/56/3/" title="сравнение переводов, параллельные ссылки">3</a></sup> Yolvoraman Xudoyi Taologa, Men uchun qasos oluvchi Xudoga.</div>
  <div id="4"><sup><a href="https://www.kitobook.com/compare/book/19/56/4/" title="сравнение переводов, параллельные ссылки">4</a></sup> Samodan najot yuborib, U meni qutqaradi, Meni toptaydiganlarni sharmanda qiladi. Xudo O‘z sevgiyu sadoqatini yuboradi.</div>
  <div id="5"><sup><a href="https://www.kitobook.com/compare/book/19/56/5/" title="сравнение переводов, параллельные ссылки">5</a></sup> Men odam yeydigan sherlar orasida yotgandayman. Ularning tishlari nayzayu o‘q kabidir, Ularning tillari keskir qilichdaydir.</div>
  <div id="6"><sup><a href="https://www.kitobook.com/compare/book/19/56/6/" title="сравнение переводов, параллельные ссылки">6</a></sup> Ey Egam, falakdan ham yuqorida yuksalaver! Shuhrating butun zamin uzra yoyilsin.</div>
  <div id="7"><sup><a href="https://www.kitobook.com/compare/book/19/56/7/" title="сравнение переводов, параллельные ссылки">7</a></sup> Dushmanlarim oyoqlarimga tuzoq qo‘ygan, Qayg‘u–kulfatdan ruhim cho‘kkan. Ular so‘qmoqlarimda chuqur qazidi, O‘zlari qazigan chuqurga o‘zlari quladi.</div>
  <div id="8"><sup><a href="https://www.kitobook.com/compare/book/19/56/8/" title="сравнение переводов, параллельные ссылки">8</a></sup> Ey Xudo, yuragim Senga sodiq, Ha, yuragim Senga sodiqdir! Seni kuylab, qo‘shiq aytaman.</div>
  <div id="9"><sup><a href="https://www.kitobook.com/compare/book/19/56/9/" title="сравнение переводов, параллельные ссылки">9</a></sup> Uyg‘ongin, ey jonim! Uyg‘on, ey arfa, lira! Tongni ham men uyg‘otaman!</div>
  <div id="10"><sup><a href="https://www.kitobook.com/compare/book/19/56/10/" title="сравнение переводов, параллельные ссылки">10</a></sup> Ey Rabbiy, xalqlar orasida Senga shukrona aytaman, Ellar orasida Senga hamdu sano kuylayman.</div>
  <div id="11"><sup><a href="https://www.kitobook.com/compare/book/19/56/11/" title="сравнение переводов, параллельные ссылки">11</a></sup> Sodiq sevging samolarday yuksakdir, Sadoqating bulutlarga cho‘zilgandir.</div>
  <div id="12"><sup><a href="https://www.kitobook.com/compare/book/19/56/12/" title="сравнение переводов, параллельные ссылки">12</a></sup> Ey Xudo, falakdan ham yuqorida yuksalaver! Shuhrating butun zamin uzra yoyilsin.</div>
</div>