<div itemprop="articleBody" class="text">
  <div id="1"><sup><a href="https://www.kitobook.com/compare/book/19/83/1/" title="сравнение переводов, параллельные ссылки">1</a></sup> Ijrochilar rahbariga. Soz jo‘rligida. Ko‘rax naslining sanosi.</div>
  <div id="2"><sup><a href="https://www.kitobook.com/compare/book/19/83/2/" title="сравнение переводов, параллельные ссылки">2</a></sup> Sening makoning ajoyibdir, Ey Sarvari Olam!</div>
  <div id="3"><sup><a href="https://www.kitobook.com/compare/book/19/83/3/" title="сравнение переводов, параллельные ссылки">3</a></sup> Ey Egam, Sening hovlingga kirmoqni Jonim istar, hatto orziqar. Ey barhayot Xudo! Qalbim, vujudim Sevinch ila Senga kuylar.</div>
  <div id="4"><sup><a href="https://www.kitobook.com/compare/book/19/83/4/" title="сравнение переводов, параллельные ссылки">4</a></sup> Ey Sarvari Olam, Shohim, Xudoyim! Qurbongohing yonida chumchuq ham bir uy topgan, Polaponlarim uchun joy topay, deya Qaldirg‘och ham o‘zi uchun bir in qurgan.</div>
  <div id="5"><sup><a href="https://www.kitobook.com/compare/book/19/83/5/" title="сравнение переводов, параллельные ссылки">5</a></sup> Baxtlidir Sening uyingda istiqomat qiladiganlar, Ular doim Senga hamdu sano aytarlar.</div>
  <div id="6"><sup><a href="https://www.kitobook.com/compare/book/19/83/6/" title="сравнение переводов, параллельные ссылки">6</a></sup> Baxtlidir Sendan qudrat olgan odamlar, Quddusni chin dildan ziyorat qilishga intiladiganlar.</div>
  <div id="7"><sup><a href="https://www.kitobook.com/compare/book/19/83/7/" title="сравнение переводов, параллельные ссылки">7</a></sup> Qaqragan soylikdan ular o‘tar ekanlar, Buloqlar oqa boshlar, Ilk yomg‘ir bu yerni suv havzalariga to‘ldirar.</div>
  <div id="8"><sup><a href="https://www.kitobook.com/compare/book/19/83/8/" title="сравнение переводов, параллельные ссылки">8</a></sup> Ular yurgan sari kuchayib borar, Ey Xudo, ular Quddusda huzuringda hozir bo‘lar.</div>
  <div id="9"><sup><a href="https://www.kitobook.com/compare/book/19/83/9/" title="сравнение переводов, параллельные ссылки">9</a></sup> Ey Parvardigori Olam — Egam, eshit ibodatimni, Ey Yoqubning Xudosi, tinglagin meni.</div>
  <div id="10"><sup><a href="https://www.kitobook.com/compare/book/19/83/10/" title="сравнение переводов, параллельные ссылки">10</a></sup> Ey Xudo, qara shohga — qalqonimizga, O‘zing moy surtib tanlaganga lutf qilgin.</div>
  <div id="11"><sup><a href="https://www.kitobook.com/compare/book/19/83/11/" title="сравнение переводов, параллельные ссылки">11</a></sup> Sening hovlilaringda o‘tgan bir kun Afzaldir boshqa yerda o‘tgan ming kundan. Bo‘lsaydim, ey Xudoyim, Sening uyingda darvozabon, Fosiqlar chodirlarida yashagandan ko‘ra.</div>
  <div id="12"><sup><a href="https://www.kitobook.com/compare/book/19/83/12/" title="сравнение переводов, параллельные ссылки">12</a></sup> Ey Parvardigor Egam, quyosh, qalqonsan, Sen bizga mehribonlik ko‘rsatib, shon–shuhrat ato etasan. Ey Egam, to‘g‘ri yurganlardan Ne’matingni darig‘ tutmaysan.</div>
  <div id="13"><sup><a href="https://www.kitobook.com/compare/book/19/83/13/" title="сравнение переводов, параллельные ссылки">13</a></sup> Ey Sarvari Olam, Sendan umid qilgan odam baxtlidir!</div>
</div>