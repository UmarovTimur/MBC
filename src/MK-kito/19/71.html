<div itemprop="articleBody" class="text">
  <div id="1"><sup><a href="https://www.kitobook.com/compare/book/19/71/1/" title="сравнение переводов, параллельные ссылки">1</a></sup> Sulaymon sanosi. Ey Xudo, shohga adolatingni bergin, Shoh o‘g‘liga to‘g‘ri hukm chiqarishni o‘rgatgin.</div>
  <div id="2"><sup><a href="https://www.kitobook.com/compare/book/19/71/2/" title="сравнение переводов, параллельные ссылки">2</a></sup> Sening xalqingni u adolat ila hukm etsin, Bechoralarni u to‘g‘rilik bilan hukm etsin.</div>
  <div id="3"><sup><a href="https://www.kitobook.com/compare/book/19/71/3/" title="сравнение переводов, параллельные ссылки">3</a></sup> Tog‘lar xalqqa rohat–farog‘at olib kelsin, Tepaliklar haqiqat samarasini keltirsin.</div>
  <div id="4"><sup><a href="https://www.kitobook.com/compare/book/19/71/4/" title="сравнение переводов, параллельные ссылки">4</a></sup> Shoh xalqning qashshoqlarini himoya qilsin, Bechoralarning bolalariga najot bersin, Zolimlarni ezib tashlasin.</div>
  <div id="5"><sup><a href="https://www.kitobook.com/compare/book/19/71/5/" title="сравнение переводов, параллельные ссылки">5</a></sup> Nasllar osha quyoshu oy samoda turganday, Uning umri ham shunchalik uzoq bo‘lsin!</div>
  <div id="6"><sup><a href="https://www.kitobook.com/compare/book/19/71/6/" title="сравнение переводов, параллельные ссылки">6</a></sup> Shohimiz o‘xshasin o‘rilgan dalaga, Yoqqan huzurbaxsh yomg‘irga, Yerni sug‘organ sharros yomg‘irga.</div>
  <div id="7"><sup><a href="https://www.kitobook.com/compare/book/19/71/7/" title="сравнение переводов, параллельные ссылки">7</a></sup> Uning davrida solih yashnasin, Dunyo turguncha mo‘l–ko‘lchilik bo‘lsin.</div>
  <div id="8"><sup><a href="https://www.kitobook.com/compare/book/19/71/8/" title="сравнение переводов, параллельные ссылки">8</a></sup> U bir dengizdan ikkinchisiga qadar, Furot daryosidan tortib, Yer yuzining to‘rt tomoniga hukmronlik qiladi.</div>
  <div id="9"><sup><a href="https://www.kitobook.com/compare/book/19/71/9/" title="сравнение переводов, параллельные ссылки">9</a></sup> Shoh oldida cho‘l qabilalari tiz cho‘ksin, Uning dushmanlari tuproq yalasin.</div>
  <div id="10"><sup><a href="https://www.kitobook.com/compare/book/19/71/10/" title="сравнение переводов, параллельные ссылки">10</a></sup> Dengiz ortidagi yurtlarning shohlari, Tarshish shohlari unga o‘lpon olib kelsinlar. Shava hamda Savo shohlari Unga hadyalar keltirsinlar.</div>
  <div id="11"><sup><a href="https://www.kitobook.com/compare/book/19/71/11/" title="сравнение переводов, параллельные ссылки">11</a></sup> Hamma shohlar unga ta’zim aylasin, Hamma xalqlar unga xizmat qilsin.</div>
  <div id="12"><sup><a href="https://www.kitobook.com/compare/book/19/71/12/" title="сравнение переводов, параллельные ссылки">12</a></sup> Mazlum nola qilganda, shoh najot beradi, Madadkori yo‘q bechorani u qutqaradi.</div>
  <div id="13"><sup><a href="https://www.kitobook.com/compare/book/19/71/13/" title="сравнение переводов, параллельные ссылки">13</a></sup> Zaif, bechoraga u shafqat ko‘rsatadi, Mazlumlarning hayotini saqlaydi.</div>
  <div id="14"><sup><a href="https://www.kitobook.com/compare/book/19/71/14/" title="сравнение переводов, параллельные ссылки">14</a></sup> Mazlumlarni jabr–zulmdan xalos qiladi, Mazlumlar qoni uning nazarida azizdir.</div>
  <div id="15"><sup><a href="https://www.kitobook.com/compare/book/19/71/15/" title="сравнение переводов, параллельные ссылки">15</a></sup> Shohning umri uzoq bo‘lsin! Shavaning oltini uniki bo‘lsin, Xalq doimo u uchun ibodat qilsin, Kun bo‘yi duo qilib, uni olqasin.</div>
  <div id="16"><sup><a href="https://www.kitobook.com/compare/book/19/71/16/" title="сравнение переводов, параллельные ссылки">16</a></sup> Yurtda don mo‘l–ko‘l bo‘lsin, Tepaliklar ustida don boshoqlari chayqalib tursin. Lubnon tog‘larida bo‘lgani kabi hosili unumli bo‘lsin. Daladagi giyohlar kabi shaharlari odamga to‘lsin.</div>
  <div id="17"><sup><a href="https://www.kitobook.com/compare/book/19/71/17/" title="сравнение переводов, параллельные ссылки">17</a></sup> Shohning nomi mangu yashasin, Uning dong‘i quyosh turguncha bor bo‘lsin, Barcha xalqlar u orqali baraka topsin, Xalqlar uni: “baxtiyor”, deb aytsin.</div>
  <div id="18"><sup><a href="https://www.kitobook.com/compare/book/19/71/18/" title="сравнение переводов, параллельные ссылки">18</a></sup> Isroil xalqining Xudosi — Egamizga Olqishlar bo‘lsin. Ajoyib ishlar qiladigan yolg‘iz Udir.</div>
  <div id="19"><sup><a href="https://www.kitobook.com/compare/book/19/71/19/" title="сравнение переводов, параллельные ссылки">19</a></sup> Egamizning ulug‘vor nomiga to abad olqishlar bo‘lsin, Butun yer yuzi Uning shuhrati bilan to‘lsin. Omin! Omin!</div>
  <div id="20"><sup><a href="https://www.kitobook.com/compare/book/19/71/20/" title="сравнение переводов, параллельные ссылки">20</a></sup> Essay o‘g‘li Dovudning ibodatlari nihoyasiga yetdi.</div>
</div>