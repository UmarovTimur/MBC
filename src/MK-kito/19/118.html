<div itemprop="articleBody" class="text">
  <div id="1"><sup><a href="https://www.kitobook.com/compare/book/19/118/1/" title="сравнение переводов, параллельные ссылки">1</a></sup> Baxtlidir yo‘llari pok bo‘lganlar, Ey Egam, Sening qonuning bo‘yicha yuradiganlar.</div>
  <div id="2"><sup><a href="https://www.kitobook.com/compare/book/19/118/2/" title="сравнение переводов, параллельные ссылки">2</a></sup> Baxtlidir Sening shartlaringga rioya qiladiganlar, Butun qalbi bilan Senga intiladiganlar.</div>
  <div id="3"><sup><a href="https://www.kitobook.com/compare/book/19/118/3/" title="сравнение переводов, параллельные ссылки">3</a></sup> Ular aslo nohaq ish qilmaydilar, Sening yo‘llaringdan yuradilar.</div>
  <div id="4"><sup><a href="https://www.kitobook.com/compare/book/19/118/4/" title="сравнение переводов, параллельные ссылки">4</a></sup> O‘zing bizga amr berib, Buyruqlarimga diqqat ila itoat eting, degansan.</div>
  <div id="5"><sup><a href="https://www.kitobook.com/compare/book/19/118/5/" title="сравнение переводов, параллельные ссылки">5</a></sup> Qani, endi farmonlaringni ado etishda barqaror bo‘lsam!</div>
  <div id="6"><sup><a href="https://www.kitobook.com/compare/book/19/118/6/" title="сравнение переводов, параллельные ссылки">6</a></sup> Men sharmanda bo‘lib qolmay, deya Hamma amrlaringga diqqat qilaman.</div>
  <div id="7"><sup><a href="https://www.kitobook.com/compare/book/19/118/7/" title="сравнение переводов, параллельные ссылки">7</a></sup> Sening odil qoidalaringni o‘rganganimda, Toza qalb ila hamdu sano aytaman Senga.</div>
  <div id="8"><sup><a href="https://www.kitobook.com/compare/book/19/118/8/" title="сравнение переводов, параллельные ссылки">8</a></sup> Sening qonunlaringni bajaraman, Meni butunlay tark etmagin.</div>
  <div id="9"><sup><a href="https://www.kitobook.com/compare/book/19/118/9/" title="сравнение переводов, параллельные ссылки">9</a></sup> Yigit qanday qilib yo‘llarini pok saqlaydi? Kaloming bo‘yicha yashab, shunga erishadi.</div>
  <div id="10"><sup><a href="https://www.kitobook.com/compare/book/19/118/10/" title="сравнение переводов, параллельные ссылки">10</a></sup> Butun qalbim bilan Senga intilaman, Amrlaringdan og‘ishimga yo‘l qo‘ymagin.</div>
  <div id="11"><sup><a href="https://www.kitobook.com/compare/book/19/118/11/" title="сравнение переводов, параллельные ссылки">11</a></sup> So‘zlaringni yuragimda asrayman, Toki Senga qarshi gunoh qilmayin.</div>
  <div id="12"><sup><a href="https://www.kitobook.com/compare/book/19/118/12/" title="сравнение переводов, параллельные ссылки">12</a></sup> Ey Egam, Senga olqishlar bo‘lsin, Farmonlaringni o‘rgatgin menga.</div>
  <div id="13"><sup><a href="https://www.kitobook.com/compare/book/19/118/13/" title="сравнение переводов, параллельные ссылки">13</a></sup> Og‘zingdan chiqqan barcha qoidalarni O‘z og‘zim bilan e’lon qilaman.</div>
  <div id="14"><sup><a href="https://www.kitobook.com/compare/book/19/118/14/" title="сравнение переводов, параллельные ссылки">14</a></sup> Shartlaringga ergashib, lazzat topaman, Go‘yo katta boylik topib xursand bo‘laman.</div>
  <div id="15"><sup><a href="https://www.kitobook.com/compare/book/19/118/15/" title="сравнение переводов, параллельные ссылки">15</a></sup> Buyruqlaring haqida chuqur fikr yuritaman, Sening yo‘llaringga diqqat qilaman.</div>
  <div id="16"><sup><a href="https://www.kitobook.com/compare/book/19/118/16/" title="сравнение переводов, параллельные ссылки">16</a></sup> Farmonlaringdan lazzat olaman, Kalomingni men unutmasman.</div>
  <div id="17"><sup><a href="https://www.kitobook.com/compare/book/19/118/17/" title="сравнение переводов, параллельные ссылки">17</a></sup> Men, O‘z qulingga yaxshilik qilgin, Toki yashab, kalomingga itoat etayin.</div>
  <div id="18"><sup><a href="https://www.kitobook.com/compare/book/19/118/18/" title="сравнение переводов, параллельные ссылки">18</a></sup> Ko‘zlarimni och, toki ko‘rayin Qonuningdagi ajoyibotlarni.</div>
  <div id="19"><sup><a href="https://www.kitobook.com/compare/book/19/118/19/" title="сравнение переводов, параллельные ссылки">19</a></sup> Yer yuzida musofirday yashayman, Amrlaringni mendan yashirma.</div>
  <div id="20"><sup><a href="https://www.kitobook.com/compare/book/19/118/20/" title="сравнение переводов, параллельные ссылки">20</a></sup> Jonim kuyayotir hasrat bilan, Qoidalaringni o‘rganishni doim istayman.</div>
  <div id="21"><sup><a href="https://www.kitobook.com/compare/book/19/118/21/" title="сравнение переводов, параллельные ссылки">21</a></sup> La’natlangan takabburlarga, Amrlaringdan og‘ib ketganlarga Sen tanbeh berasan.</div>
  <div id="22"><sup><a href="https://www.kitobook.com/compare/book/19/118/22/" title="сравнение переводов, параллельные ссылки">22</a></sup> Haqorat, xo‘rlikni mendan uzoqlashtir, Axir, shartlaringni doimo bajarganman.</div>
  <div id="23"><sup><a href="https://www.kitobook.com/compare/book/19/118/23/" title="сравнение переводов, параллельные ссылки">23</a></sup> Hatto shahzodalar to‘planib, menga bo‘hton qilsalar ham Men farmonlaring haqida chuqur fikr yuritaman.</div>
  <div id="24"><sup><a href="https://www.kitobook.com/compare/book/19/118/24/" title="сравнение переводов, параллельные ссылки">24</a></sup> Sening shartlaring menga lazzat bag‘ishlaydi, Shartlaring men uchun maslahatchidirlar.</div>
  <div id="25"><sup><a href="https://www.kitobook.com/compare/book/19/118/25/" title="сравнение переводов, параллельные ссылки">25</a></sup> Jonim chiqay deb turibdi, Va’dangga ko‘ra, hayotimni saqlagin.</div>
  <div id="26"><sup><a href="https://www.kitobook.com/compare/book/19/118/26/" title="сравнение переводов, параллельные ссылки">26</a></sup> Hayotim haqida Senga aytib berdim, Sen javob berding. Endi farmonlaringni menga o‘rgatgin.</div>
  <div id="27"><sup><a href="https://www.kitobook.com/compare/book/19/118/27/" title="сравнение переводов, параллельные ссылки">27</a></sup> Menga buyruqlaringni tushuntir, Toki mo‘jizalaring haqida chuqur fikr yuritay.</div>
  <div id="28"><sup><a href="https://www.kitobook.com/compare/book/19/118/28/" title="сравнение переводов, параллельные ссылки">28</a></sup> Jonim ado bo‘ldi g‘am–g‘ussadan, Quvvat bergin menga va’dangga binoan.</div>
  <div id="29"><sup><a href="https://www.kitobook.com/compare/book/19/118/29/" title="сравнение переводов, параллельные ссылки">29</a></sup> Soxta yo‘llardan meni saqlagin, Iltifot ila qonuningni menga o‘rgatgin.</div>
  <div id="30"><sup><a href="https://www.kitobook.com/compare/book/19/118/30/" title="сравнение переводов, параллельные ссылки">30</a></sup> Men sadoqat yo‘lini tanlaganman, Qoidalaringni yuragimga jo qilganman.</div>
  <div id="31"><sup><a href="https://www.kitobook.com/compare/book/19/118/31/" title="сравнение переводов, параллельные ссылки">31</a></sup> Ey Egam, shartlaringni mahkam ushlaganman, Endi sharmanda bo‘lishimga yo‘l qo‘ymagin.</div>
  <div id="32"><sup><a href="https://www.kitobook.com/compare/book/19/118/32/" title="сравнение переводов, параллельные ссылки">32</a></sup> Jonim bilan amrlaringni bajaraman, Zotan menga ko‘p zakovat ato qilasan.</div>
  <div id="33"><sup><a href="https://www.kitobook.com/compare/book/19/118/33/" title="сравнение переводов, параллельные ссылки">33</a></sup> Ey Egam, menga farmonlaringni o‘rgat, Toki men ularni oxirigacha bajarayin.</div>
  <div id="34"><sup><a href="https://www.kitobook.com/compare/book/19/118/34/" title="сравнение переводов, параллельные ссылки">34</a></sup> Zakovat ber menga, toki qonuningga rioya qilay, Chin qalbimdan qonuningni bajaray.</div>
  <div id="35"><sup><a href="https://www.kitobook.com/compare/book/19/118/35/" title="сравнение переводов, параллельные ссылки">35</a></sup> Amrlaring so‘qmog‘idan meni yetaklagin, Men undan lazzat topaman.</div>
  <div id="36"><sup><a href="https://www.kitobook.com/compare/book/19/118/36/" title="сравнение переводов, параллельные ссылки">36</a></sup> Yuragimni nohaq foyda tomon emas, O‘z shartlaring tomon burgin.</div>
  <div id="37"><sup><a href="https://www.kitobook.com/compare/book/19/118/37/" title="сравнение переводов, параллельные ссылки">37</a></sup> Ko‘zlarimni befoyda narsalardan qaytargin, Va’dangga binoan hayotimni saqlagin.</div>
  <div id="38"><sup><a href="https://www.kitobook.com/compare/book/19/118/38/" title="сравнение переводов, параллельные ссылки">38</a></sup> Men, O‘z qulingga bergan va’dangda turgin, Bu va’dang Sendan qo‘rqadiganlar uchundir.</div>
  <div id="39"><sup><a href="https://www.kitobook.com/compare/book/19/118/39/" title="сравнение переводов, параллельные ссылки">39</a></sup> Sharmandalikdan qo‘rqaman, mendan uzoq qil, Zotan qoidalaring ezgudir.</div>
  <div id="40"><sup><a href="https://www.kitobook.com/compare/book/19/118/40/" title="сравнение переводов, параллельные ссылки">40</a></sup> Buyruqlaringga naqadar talpinaman, Adolating bilan hayotimni saqlagin.</div>
  <div id="41"><sup><a href="https://www.kitobook.com/compare/book/19/118/41/" title="сравнение переводов, параллельные ссылки">41</a></sup> Sodiq sevgingni, ey Egam, menga ko‘rsat, Va’dangga ko‘ra, menga najot ber.</div>
  <div id="42"><sup><a href="https://www.kitobook.com/compare/book/19/118/42/" title="сравнение переводов, параллельные ссылки">42</a></sup> Shunda meni haqorat qilganlarga javob beraman, Sening kalomingga umid qilaman.</div>
  <div id="43"><sup><a href="https://www.kitobook.com/compare/book/19/118/43/" title="сравнение переводов, параллельные ссылки">43</a></sup> Og‘zimdan haqiqat kalomini tamom tortib olma, Sening qoidalaringga umidimni bog‘ladim.</div>
  <div id="44"><sup><a href="https://www.kitobook.com/compare/book/19/118/44/" title="сравнение переводов, параллельные ссылки">44</a></sup> Qonuningga doimo rioya qilaman, Abadulabad rioya qilaman.</div>
  <div id="45"><sup><a href="https://www.kitobook.com/compare/book/19/118/45/" title="сравнение переводов, параллельные ссылки">45</a></sup> Men ozod bo‘lib yuraveraman, Buyruqlaringni izlab topganman.</div>
  <div id="46"><sup><a href="https://www.kitobook.com/compare/book/19/118/46/" title="сравнение переводов, параллельные ссылки">46</a></sup> Shohlar oldida shartlaringdan so‘ylayman, Sharmanda bo‘lmasman.</div>
  <div id="47"><sup><a href="https://www.kitobook.com/compare/book/19/118/47/" title="сравнение переводов, параллельные ссылки">47</a></sup> Amrlaringdan lazzat topaman, Men amrlaringni sevaman.</div>
  <div id="48"><sup><a href="https://www.kitobook.com/compare/book/19/118/48/" title="сравнение переводов, параллельные ссылки">48</a></sup> Amrlaringga izzatu sevgi ko‘rsataman, Farmonlaring haqida chuqur fikr yuritaman.</div>
  <div id="49"><sup><a href="https://www.kitobook.com/compare/book/19/118/49/" title="сравнение переводов, параллельные ссылки">49</a></sup> Esla men, qulingga bergan va’dangni, Sen va’da berib, umidvor qilgansan meni.</div>
  <div id="50"><sup><a href="https://www.kitobook.com/compare/book/19/118/50/" title="сравнение переводов, параллельные ссылки">50</a></sup> Kulfatda qolganimda shu menga tasalli beradi, Sening va’dang mening hayotimni saqlaydi.</div>
  <div id="51"><sup><a href="https://www.kitobook.com/compare/book/19/118/51/" title="сравнение переводов, параллельные ссылки">51</a></sup> Takabbur meni tamom masxara qiladi, Shunda ham qonuningdan yuz o‘girmasman.</div>
  <div id="52"><sup><a href="https://www.kitobook.com/compare/book/19/118/52/" title="сравнение переводов, параллельные ссылки">52</a></sup> Azaliy qoidalaringni, ey Egam, eslayman, Bu qoidalaringdan men tasalli topaman.</div>
  <div id="53"><sup><a href="https://www.kitobook.com/compare/book/19/118/53/" title="сравнение переводов, параллельные ссылки">53</a></sup> Fosiq qonuningdan yuz o‘girgan, Shu bois men qattiq g‘azablanaman.</div>
  <div id="54"><sup><a href="https://www.kitobook.com/compare/book/19/118/54/" title="сравнение переводов, параллельные ссылки">54</a></sup> Qayerda boshpana qilgan bo‘lmayin, Sening farmonlaring qo‘shig‘im bo‘ldi.</div>
  <div id="55"><sup><a href="https://www.kitobook.com/compare/book/19/118/55/" title="сравнение переводов, параллельные ссылки">55</a></sup> Ey Egam, tunda ham Seni eslayman, Sening qonunlaringga rioya etaman.</div>
  <div id="56"><sup><a href="https://www.kitobook.com/compare/book/19/118/56/" title="сравнение переводов, параллельные ссылки">56</a></sup> Bu menga odat bo‘lgan edi, Buyruqlaringga rioya qildim.</div>
  <div id="57"><sup><a href="https://www.kitobook.com/compare/book/19/118/57/" title="сравнение переводов, параллельные ссылки">57</a></sup> Ey Egam, Sen mening xavfsizligim manbaisan, Kalomingga itoat etaman, deb va’da beraman.</div>
  <div id="58"><sup><a href="https://www.kitobook.com/compare/book/19/118/58/" title="сравнение переводов, параллельные ссылки">58</a></sup> Jamolingni izladim chin qalbimdan, Mehribon bo‘l menga va’dangga binoan.</div>
  <div id="59"><sup><a href="https://www.kitobook.com/compare/book/19/118/59/" title="сравнение переводов, параллельные ссылки">59</a></sup> Yo‘llarimga diqqat qildim, Shartlaring bo‘yicha qadam bosaman.</div>
  <div id="60"><sup><a href="https://www.kitobook.com/compare/book/19/118/60/" title="сравнение переводов, параллельные ссылки">60</a></sup> Men shoshilaman, kechikmasman Amrlaringga itoat etmoq uchun.</div>
  <div id="61"><sup><a href="https://www.kitobook.com/compare/book/19/118/61/" title="сравнение переводов, параллельные ссылки">61</a></sup> Fosiqlar meni arqonlar bilan bog‘laydi, Shunda ham Sening qonuningni unutmayman.</div>
  <div id="62"><sup><a href="https://www.kitobook.com/compare/book/19/118/62/" title="сравнение переводов, параллельные ссылки">62</a></sup> Yarim tunda uyg‘onib, odil qoidalaring uchun Senga hamdu sano aytaman.</div>
  <div id="63"><sup><a href="https://www.kitobook.com/compare/book/19/118/63/" title="сравнение переводов, параллельные ссылки">63</a></sup> Sendan qo‘rqqanlarga men do‘stman, Buyruqlaringga rioya qilganlarga sherikman.</div>
  <div id="64"><sup><a href="https://www.kitobook.com/compare/book/19/118/64/" title="сравнение переводов, параллельные ссылки">64</a></sup> Ey Egam, sodiq sevgingdan zamin to‘lgandir, Farmonlaringni menga o‘rgat.</div>
  <div id="65"><sup><a href="https://www.kitobook.com/compare/book/19/118/65/" title="сравнение переводов, параллельные ссылки">65</a></sup> Ey Egam, O‘zing bergan va’dangga muvofiq Men, O‘z qulingga yaxshilik qilding.</div>
  <div id="66"><sup><a href="https://www.kitobook.com/compare/book/19/118/66/" title="сравнение переводов, параллельные ссылки">66</a></sup> Menga donolik, zukkolik bergin, Sening amrlaringga ishondim.</div>
  <div id="67"><sup><a href="https://www.kitobook.com/compare/book/19/118/67/" title="сравнение переводов, параллельные ссылки">67</a></sup> Jazo olmasimdan oldin adashar edim, Endi Sening so‘zingga itoat etaman.</div>
  <div id="68"><sup><a href="https://www.kitobook.com/compare/book/19/118/68/" title="сравнение переводов, параллельные ссылки">68</a></sup> Naqadar yaxshisan, ezgulik qilasan, Farmonlaringni menga o‘rgatgin.</div>
  <div id="69"><sup><a href="https://www.kitobook.com/compare/book/19/118/69/" title="сравнение переводов, параллельные ссылки">69</a></sup> Takabbur yolg‘on so‘ylab, meni qoraga chaplar, Men esa chin qalbdan buyruqlaringga itoat etaman.</div>
  <div id="70"><sup><a href="https://www.kitobook.com/compare/book/19/118/70/" title="сравнение переводов, параллельные ссылки">70</a></sup> Ularning qalbini yog‘ bog‘lagan, Men esa qonuningdan lazzat olaman.</div>
  <div id="71"><sup><a href="https://www.kitobook.com/compare/book/19/118/71/" title="сравнение переводов, параллельные ссылки">71</a></sup> Tortgan jazoim menga saboq bo‘ldi, Shu orqali farmonlaringni o‘rgandim.</div>
  <div id="72"><sup><a href="https://www.kitobook.com/compare/book/19/118/72/" title="сравнение переводов, параллельные ссылки">72</a></sup> Minglab kumush, oltin bo‘laklaridan ko‘ra, Yaxshidir men uchun og‘zingdan chiqqan qonun.</div>
  <div id="73"><sup><a href="https://www.kitobook.com/compare/book/19/118/73/" title="сравнение переводов, параллельные ссылки">73</a></sup> Qo‘llaring meni yaratgan, barpo qilgan, Amrlaringni o‘rganishga menga idrok bergin.</div>
  <div id="74"><sup><a href="https://www.kitobook.com/compare/book/19/118/74/" title="сравнение переводов, параллельные ссылки">74</a></sup> Sendan qo‘rqqanlar meni ko‘rib, sevinsinlar, Zotan, Sening kalomingga umid qilganman.</div>
  <div id="75"><sup><a href="https://www.kitobook.com/compare/book/19/118/75/" title="сравнение переводов, параллельные ссылки">75</a></sup> Ey Egam, hukmlaring adolatliligini bilaman, Menga jazo berganingda, Sen haq eding.</div>
  <div id="76"><sup><a href="https://www.kitobook.com/compare/book/19/118/76/" title="сравнение переводов, параллельные ссылки">76</a></sup> Men, O‘z qulingga bergan va’dangga ko‘ra, Sodiq sevging menga tasalli bo‘lsin.</div>
  <div id="77"><sup><a href="https://www.kitobook.com/compare/book/19/118/77/" title="сравнение переводов, параллельные ссылки">77</a></sup> Menga shafqat qilgin, toki yashayin, Axir, Sening qonuning men uchun lazzat.</div>
  <div id="78"><sup><a href="https://www.kitobook.com/compare/book/19/118/78/" title="сравнение переводов, параллельные ссылки">78</a></sup> Yolg‘on gapirib, menga zarar qilgani uchun Takabburlar sharmanda bo‘lsin. Men esa buyruqlaring haqida fikr yuritaman.</div>
  <div id="79"><sup><a href="https://www.kitobook.com/compare/book/19/118/79/" title="сравнение переводов, параллельные ссылки">79</a></sup> Men tomon kelsin Sendan qo‘rqqanlar, Sening shartlaringni biladiganlar.</div>
  <div id="80"><sup><a href="https://www.kitobook.com/compare/book/19/118/80/" title="сравнение переводов, параллельные ссылки">80</a></sup> Farmonlaringni bitta qolmay bajaray, Toki men sharmanda bo‘lib qolmay.</div>
  <div id="81"><sup><a href="https://www.kitobook.com/compare/book/19/118/81/" title="сравнение переводов, параллельные ссылки">81</a></sup> Najotingni kutib, jonim ado bo‘lmoqda, Sening kalomingdan umid qilmoqdaman.</div>
  <div id="82"><sup><a href="https://www.kitobook.com/compare/book/19/118/82/" title="сравнение переводов, параллельные ссылки">82</a></sup> Va’dalaringni kutib, ko‘zimning nuri so‘nadi, “Qachon menga tasalli berasan?” deya so‘rayman.</div>
  <div id="83"><sup><a href="https://www.kitobook.com/compare/book/19/118/83/" title="сравнение переводов, параллельные ссылки">83</a></sup> Tutunda qorayib, bujmaygan meshday bo‘lsam ham, Sening farmonlaringni men unutmaganman.</div>
  <div id="84"><sup><a href="https://www.kitobook.com/compare/book/19/118/84/" title="сравнение переводов, параллельные ссылки">84</a></sup> Men, Sening quling qachongacha kutishim kerak? Meni ta’qib qiluvchilarni qachon hukm qilasan?</div>
  <div id="85"><sup><a href="https://www.kitobook.com/compare/book/19/118/85/" title="сравнение переводов, параллельные ссылки">85</a></sup> Takabburlar menga chuqur qazirlar, Sening qonuningga ular qarshi chiqarlar.</div>
  <div id="86"><sup><a href="https://www.kitobook.com/compare/book/19/118/86/" title="сравнение переводов, параллельные ссылки">86</a></sup> Hamma amrlaring umidbaxshdir. Meni sababsiz ta’qib etarlar, yordam ber!</div>
  <div id="87"><sup><a href="https://www.kitobook.com/compare/book/19/118/87/" title="сравнение переводов, параллельные ссылки">87</a></sup> Ular meni yer yuzidan yo‘q qilay, dedi, Ammo buyruqlaringni men tark etmadim.</div>
  <div id="88"><sup><a href="https://www.kitobook.com/compare/book/19/118/88/" title="сравнение переводов, параллельные ссылки">88</a></sup> Sodiq sevging haqi saqla hayotimni, Toki og‘zingdan chiqqan shartlarga rioya qilay.</div>
  <div id="89"><sup><a href="https://www.kitobook.com/compare/book/19/118/89/" title="сравнение переводов, параллельные ссылки">89</a></sup> Kaloming, ey Egam, to abaddir, U samolarda mustahkam turadi.</div>
  <div id="90"><sup><a href="https://www.kitobook.com/compare/book/19/118/90/" title="сравнение переводов, параллельные ссылки">90</a></sup> Sening sadoqating nasllar osha davom etadi, Yerni barqaror qilgansan, u to abad turaveradi.</div>
  <div id="91"><sup><a href="https://www.kitobook.com/compare/book/19/118/91/" title="сравнение переводов, параллельные ссылки">91</a></sup> Qoidalaring tufayli Yeru osmon bugun ham mustahkamdir, Butun olam qo‘ling ostidadir.</div>
  <div id="92"><sup><a href="https://www.kitobook.com/compare/book/19/118/92/" title="сравнение переводов, параллельные ссылки">92</a></sup> Agar qonuning men uchun lazzat bo‘lmasaydi, Tortgan g‘amu kulfatlarimdan tamom bo‘lardim.</div>
  <div id="93"><sup><a href="https://www.kitobook.com/compare/book/19/118/93/" title="сравнение переводов, параллельные ссылки">93</a></sup> Men buyruqlaringni hech qachon unutmayman, Bular orqali Sen hayotimni saqlagansan.</div>
  <div id="94"><sup><a href="https://www.kitobook.com/compare/book/19/118/94/" title="сравнение переводов, параллельные ссылки">94</a></sup> Men Senikidirman, meni qutqargin, Zotan, men buyruqlaringni bajarishga intilganman.</div>
  <div id="95"><sup><a href="https://www.kitobook.com/compare/book/19/118/95/" title="сравнение переводов, параллельные ссылки">95</a></sup> Fosiqlar meni o‘ldirishga payt poylaydi, Men esa shartlaring haqida chuqur fikr yuritaman.</div>
  <div id="96"><sup><a href="https://www.kitobook.com/compare/book/19/118/96/" title="сравнение переводов, параллельные ссылки">96</a></sup> Jamiki komillikning cheklanganini ko‘rdim, Sening amrlaring esa chegarasizdir.</div>
  <div id="97"><sup><a href="https://www.kitobook.com/compare/book/19/118/97/" title="сравнение переводов, параллельные ссылки">97</a></sup> O, naqadar sevaman qonuningni! Kun bo‘yi xayolimda tutaman uni.</div>
  <div id="98"><sup><a href="https://www.kitobook.com/compare/book/19/118/98/" title="сравнение переводов, параллельные ссылки">98</a></sup> Amrlaring meni g‘animlarimdan ko‘proq dono qildi, Amrlaring doimo men bilan birga.</div>
  <div id="99"><sup><a href="https://www.kitobook.com/compare/book/19/118/99/" title="сравнение переводов, параллельные ссылки">99</a></sup> Barcha ustozlarimdan ham ziyrakroq bo‘ldim, Sening shartlaring ustida fikr yuritaman.</div>
  <div id="100"><sup><a href="https://www.kitobook.com/compare/book/19/118/100/" title="сравнение переводов, параллельные ссылки">100</a></sup> Yoshi ulug‘lardan ham donoroq bo‘ldim, Chunki Sening buyruqlaringga itoat etdim.</div>
  <div id="101"><sup><a href="https://www.kitobook.com/compare/book/19/118/101/" title="сравнение переводов, параллельные ссылки">101</a></sup> Har qanday yomon yo‘ldan qadamimni tiydim, Toki Sening kalomingga itoat etay dedim.</div>
  <div id="102"><sup><a href="https://www.kitobook.com/compare/book/19/118/102/" title="сравнение переводов, параллельные ссылки">102</a></sup> Qoidalaringdan men qaytmadim, Menga O‘zing ta’lim bergansan.</div>
  <div id="103"><sup><a href="https://www.kitobook.com/compare/book/19/118/103/" title="сравнение переводов, параллельные ссылки">103</a></sup> So‘zlaring men uchun naqadar mazalidir, Asaldan ham shirin tuyular og‘zimga.</div>
  <div id="104"><sup><a href="https://www.kitobook.com/compare/book/19/118/104/" title="сравнение переводов, параллельные ссылки">104</a></sup> Buyruqlaring tufayli men dono bo‘laman, Har qanday yolg‘on yo‘ldan nafratlanaman.</div>
  <div id="105"><sup><a href="https://www.kitobook.com/compare/book/19/118/105/" title="сравнение переводов, параллельные ссылки">105</a></sup> Sening kaloming qadamlarim uchun chiroqdir, Yo‘limga nur sochadigan yorug‘likdir.</div>
  <div id="106"><sup><a href="https://www.kitobook.com/compare/book/19/118/106/" title="сравнение переводов, параллельные ссылки">106</a></sup> Adolatli qoidalaringni bajaray, deb Ont ichib, ontimni mustahkam qildim.</div>
  <div id="107"><sup><a href="https://www.kitobook.com/compare/book/19/118/107/" title="сравнение переводов, параллельные ссылки">107</a></sup> Ey Egam, men ko‘p jafo chekdim, Va’dangga ko‘ra, hayotimni saqla.</div>
  <div id="108"><sup><a href="https://www.kitobook.com/compare/book/19/118/108/" title="сравнение переводов, параллельные ссылки">108</a></sup> Ey Egam, maqtov nazrlarimni qabul etgin, Menga qoidalaringni o‘rgatgin.</div>
  <div id="109"><sup><a href="https://www.kitobook.com/compare/book/19/118/109/" title="сравнение переводов, параллельные ссылки">109</a></sup> Hayotim har on xavfda bo‘lsa ham, Sening qonuningni men unutmayman.</div>
  <div id="110"><sup><a href="https://www.kitobook.com/compare/book/19/118/110/" title="сравнение переводов, параллельные ссылки">110</a></sup> Fosiqlar menga tuzoq qo‘ydilar, Shunda ham buyruqlaringdan og‘ib ketmadim.</div>
  <div id="111"><sup><a href="https://www.kitobook.com/compare/book/19/118/111/" title="сравнение переводов, параллельные ссылки">111</a></sup> Sening shartlaring to abad mening mulkimdir, Shartlaring qalbimning quvonchidir.</div>
  <div id="112"><sup><a href="https://www.kitobook.com/compare/book/19/118/112/" title="сравнение переводов, параллельные ссылки">112</a></sup> Farmonlaringni to abad ijro etmoqqa Yuragimni moyil qildim.</div>
  <div id="113"><sup><a href="https://www.kitobook.com/compare/book/19/118/113/" title="сравнение переводов, параллельные ссылки">113</a></sup> Ikkiyuzlamachilardan men nafratlanaman, Sening qonuningni sevaman.</div>
  <div id="114"><sup><a href="https://www.kitobook.com/compare/book/19/118/114/" title="сравнение переводов, параллельные ссылки">114</a></sup> Sen mening panohimsan, qalqonimsan, Sening kalomingga umid bog‘layman.</div>
  <div id="115"><sup><a href="https://www.kitobook.com/compare/book/19/118/115/" title="сравнение переводов, параллельные ссылки">115</a></sup> “Ey badkirdorlar, yo‘qoling ko‘z oldimdan, Men Xudoyimning amrlarini bajaray”, deb aytaman.</div>
  <div id="116"><sup><a href="https://www.kitobook.com/compare/book/19/118/116/" title="сравнение переводов, параллельные ссылки">116</a></sup> Va’dangga ko‘ra, menga tayanch bo‘l, toki yashayin, Umidim puchga chiqmasin, sharmanda bo‘lmayin.</div>
  <div id="117"><sup><a href="https://www.kitobook.com/compare/book/19/118/117/" title="сравнение переводов, параллельные ссылки">117</a></sup> Suyanchiq bo‘l menga, toki najot topayin, Farmonlaringga doim diqqat bilan boqayin.</div>
  <div id="118"><sup><a href="https://www.kitobook.com/compare/book/19/118/118/" title="сравнение переводов, параллельные ссылки">118</a></sup> Farmonlaringdan toyganlarni rad etding, Ularning hiylayu nayranglari behudadir.</div>
  <div id="119"><sup><a href="https://www.kitobook.com/compare/book/19/118/119/" title="сравнение переводов, параллельные ссылки">119</a></sup> Yer yuzidagi jamiki fosiqlarni Axlatday uloqtirib tashlaysan, Shu bois men shartlaringni sevaman.</div>
  <div id="120"><sup><a href="https://www.kitobook.com/compare/book/19/118/120/" title="сравнение переводов, параллельные ссылки">120</a></sup> Sendan qo‘rqqanimdan vujudim titraydi, Hukmlaringdan meni vahima bosadi.</div>
  <div id="121"><sup><a href="https://www.kitobook.com/compare/book/19/118/121/" title="сравнение переводов, параллельные ссылки">121</a></sup> Adolatli, to‘g‘ri ishlar qilganman, Meni zolimlar qo‘lida qoldirma.</div>
  <div id="122"><sup><a href="https://www.kitobook.com/compare/book/19/118/122/" title="сравнение переводов, параллельные ссылки">122</a></sup> Men, qulingning baxtiga kafolat bergin, Takabburlar meni ezishlariga yo‘l qo‘ymagin.</div>
  <div id="123"><sup><a href="https://www.kitobook.com/compare/book/19/118/123/" title="сравнение переводов, параллельные ссылки">123</a></sup> Najotingni qidirib, ko‘zlarim toldi, Va’da qilgan najoting uchun ko‘zim nuri to‘kildi.</div>
  <div id="124"><sup><a href="https://www.kitobook.com/compare/book/19/118/124/" title="сравнение переводов, параллельные ссылки">124</a></sup> Men, O‘z qulingga sodiq sevgingni ko‘rsatgin, Farmonlaringni menga o‘rgatgin.</div>
  <div id="125"><sup><a href="https://www.kitobook.com/compare/book/19/118/125/" title="сравнение переводов, параллельные ссылки">125</a></sup> Sening qulingman, menga idrok bergin, Toki men shartlaringni bilib olayin.</div>
  <div id="126"><sup><a href="https://www.kitobook.com/compare/book/19/118/126/" title="сравнение переводов, параллельные ссылки">126</a></sup> Ey Egam, vaqti keldi, O‘z ishingni qil, Sening qonuning buzildi.</div>
  <div id="127"><sup><a href="https://www.kitobook.com/compare/book/19/118/127/" title="сравнение переводов, параллельные ссылки">127</a></sup> Chindan ham Sening amrlaringni Oltindan, eng sof oltindan ham ko‘proq sevaman.</div>
  <div id="128"><sup><a href="https://www.kitobook.com/compare/book/19/118/128/" title="сравнение переводов, параллельные ссылки">128</a></sup> Sening buyruqlaringga ko‘ra, qadam bosaman, Har qanday yolg‘on yo‘ldan nafrat etaman.</div>
  <div id="129"><sup><a href="https://www.kitobook.com/compare/book/19/118/129/" title="сравнение переводов, параллельные ссылки">129</a></sup> Sening shartlaring ajoyibdir, Shu bois ularga itoat etaman.</div>
  <div id="130"><sup><a href="https://www.kitobook.com/compare/book/19/118/130/" title="сравнение переводов, параллельные ссылки">130</a></sup> Kalomingning ta’limoti ziyo sochadi, Soddalarga aql–idrok beradi.</div>
  <div id="131"><sup><a href="https://www.kitobook.com/compare/book/19/118/131/" title="сравнение переводов, параллельные ссылки">131</a></sup> Og‘zim ochilib, og‘ir nafas olaman, Chunki Sening amrlaringga juda intilaman.</div>
  <div id="132"><sup><a href="https://www.kitobook.com/compare/book/19/118/132/" title="сравнение переводов, параллельные ссылки">132</a></sup> Seni sevguchilarga har doim qilganingdek Men tomon yuz bur, shafqat qilgin.</div>
  <div id="133"><sup><a href="https://www.kitobook.com/compare/book/19/118/133/" title="сравнение переводов, параллельные ссылки">133</a></sup> Va’dangga ko‘ra, qadamlarimni sobit qil, Hech qachon ustimdan gunoh hukmron bo‘lmasin.</div>
  <div id="134"><sup><a href="https://www.kitobook.com/compare/book/19/118/134/" title="сравнение переводов, параллельные ссылки">134</a></sup> Inson zulmidan meni qutqargin, Toki Sening buyruqlaringga itoat etayin.</div>
  <div id="135"><sup><a href="https://www.kitobook.com/compare/book/19/118/135/" title="сравнение переводов, параллельные ссылки">135</a></sup> Jamoling menga nurlarini sochsin, Farmonlaringni menga o‘rgatgin.</div>
  <div id="136"><sup><a href="https://www.kitobook.com/compare/book/19/118/136/" title="сравнение переводов, параллельные ссылки">136</a></sup> Ko‘zlarimdan yoshlar daryo bo‘lib quyilar, Axir, odamlar qonuningga rioya qilmayapti.</div>
  <div id="137"><sup><a href="https://www.kitobook.com/compare/book/19/118/137/" title="сравнение переводов, параллельные ссылки">137</a></sup> Sen odilsan, ey Egam, Hukmlaring adolatlidir.</div>
  <div id="138"><sup><a href="https://www.kitobook.com/compare/book/19/118/138/" title="сравнение переводов, параллельные ссылки">138</a></sup> Adolat ila shartlaringni buyurgansan, Tamomila ishonchlidir shartlaring.</div>
  <div id="139"><sup><a href="https://www.kitobook.com/compare/book/19/118/139/" title="сравнение переводов, параллельные ссылки">139</a></sup> G‘azabim meni ado qilmoqda, Dushmanlarim kalomingni rad etmoqda.</div>
  <div id="140"><sup><a href="https://www.kitobook.com/compare/book/19/118/140/" title="сравнение переводов, параллельные ссылки">140</a></sup> Va’dalaring naqadar sofdir! Men va’dalaringni naqadar sevaman!</div>
  <div id="141"><sup><a href="https://www.kitobook.com/compare/book/19/118/141/" title="сравнение переводов, параллельные ссылки">141</a></sup> Men keraksizman, xo‘rlanganman, Buyruqlaringni unutmayman.</div>
  <div id="142"><sup><a href="https://www.kitobook.com/compare/book/19/118/142/" title="сравнение переводов, параллельные ссылки">142</a></sup> Sening adolating mangudir, Sening qonuning haqiqatdir.</div>
  <div id="143"><sup><a href="https://www.kitobook.com/compare/book/19/118/143/" title="сравнение переводов, параллельные ссылки">143</a></sup> Boshimga kulfatu azob keldi, Amrlaring menga zavq berar.</div>
  <div id="144"><sup><a href="https://www.kitobook.com/compare/book/19/118/144/" title="сравнение переводов, параллельные ссылки">144</a></sup> Shartlaring to abad adolatlidir, Idrok bergin menga, toki yashayin.</div>
  <div id="145"><sup><a href="https://www.kitobook.com/compare/book/19/118/145/" title="сравнение переводов, параллельные ссылки">145</a></sup> Ey Egam, chin ko‘ngildan yolvoraman, javob ber, Farmonlaringga rioya qilaman.</div>
  <div id="146"><sup><a href="https://www.kitobook.com/compare/book/19/118/146/" title="сравнение переводов, параллельные ссылки">146</a></sup> Senga faryod qilaman, meni qutqargin, Toki shartlaringga men rioya qilay.</div>
  <div id="147"><sup><a href="https://www.kitobook.com/compare/book/19/118/147/" title="сравнение переводов, параллельные ссылки">147</a></sup> Kun chiqmasdan Sendan madad so‘rab faryod qilaman, Sening kalomingga men umid bog‘layman.</div>
  <div id="148"><sup><a href="https://www.kitobook.com/compare/book/19/118/148/" title="сравнение переводов, параллельные ссылки">148</a></sup> Sening va’dangni chuqur anglay, deb Ko‘zlarimga tun bo‘yi uyqu kelmaydi.</div>
  <div id="149"><sup><a href="https://www.kitobook.com/compare/book/19/118/149/" title="сравнение переводов, параллельные ссылки">149</a></sup> Sodiq sevgingga ko‘ra, ovozimni eshitgin, Ey Egam, adolating bilan hayotimni saqlagin.</div>
  <div id="150"><sup><a href="https://www.kitobook.com/compare/book/19/118/150/" title="сравнение переводов, параллельные ссылки">150</a></sup> Qabih reja tuzadiganlar yaqin kelmoqda, Ular qonuningdan uzoqda yuradi.</div>
  <div id="151"><sup><a href="https://www.kitobook.com/compare/book/19/118/151/" title="сравнение переводов, параллельные ссылки">151</a></sup> Sen esa, ey Egam, yaqindasan, Hamma amrlaring haqiqatdir.</div>
  <div id="152"><sup><a href="https://www.kitobook.com/compare/book/19/118/152/" title="сравнение переводов, параллельные ссылки">152</a></sup> Shartlaringni to abad tayinlaganingni Azalda ularning o‘zidan bilib oldim.</div>
  <div id="153"><sup><a href="https://www.kitobook.com/compare/book/19/118/153/" title="сравнение переводов, параллельные ссылки">153</a></sup> Azoblarimga qaragin, meni qutqargin, Axir, men Sening qonuningni unutmadim.</div>
  <div id="154"><sup><a href="https://www.kitobook.com/compare/book/19/118/154/" title="сравнение переводов, параллельные ссылки">154</a></sup> Mening da’voimni isbot qil, meni qutqar, Va’dangga ko‘ra, hayotimni saqla.</div>
  <div id="155"><sup><a href="https://www.kitobook.com/compare/book/19/118/155/" title="сравнение переводов, параллельные ссылки">155</a></sup> Fosiqdan najot uzoqdadir, Sening farmonlaringni ular izlamaslar.</div>
  <div id="156"><sup><a href="https://www.kitobook.com/compare/book/19/118/156/" title="сравнение переводов, параллельные ссылки">156</a></sup> Ey Egam, shafqating buyukdir, Adolating bilan hayotimni saqla.</div>
  <div id="157"><sup><a href="https://www.kitobook.com/compare/book/19/118/157/" title="сравнение переводов, параллельные ссылки">157</a></sup> Meni ta’qib qiluvchi dushmanlarim ko‘p, Men shartlaringdan yuz o‘girmayman.</div>
  <div id="158"><sup><a href="https://www.kitobook.com/compare/book/19/118/158/" title="сравнение переводов, параллельные ссылки">158</a></sup> Makkorlarga nafrat ila qarayman, Ular Sening amrlaringga rioya qilmaydi.</div>
  <div id="159"><sup><a href="https://www.kitobook.com/compare/book/19/118/159/" title="сравнение переводов, параллельные ссылки">159</a></sup> Qaragin, naqadar sevaman buyruqlaringni, Sodiq sevgingga ko‘ra, saqlagin hayotimni.</div>
  <div id="160"><sup><a href="https://www.kitobook.com/compare/book/19/118/160/" title="сравнение переводов, параллельные ссылки">160</a></sup> Kaloming mohiyati haqiqatdir, Adolatli qoidalaring to abad davom etadi.</div>
  <div id="161"><sup><a href="https://www.kitobook.com/compare/book/19/118/161/" title="сравнение переводов, параллельные ссылки">161</a></sup> Hukmdorlar meni sababsiz ta’qib qilar, Yuragim kalomingdan qo‘rqib titrab turar.</div>
  <div id="162"><sup><a href="https://www.kitobook.com/compare/book/19/118/162/" title="сравнение переводов, параллельные ссылки">162</a></sup> Xuddi ulkan xazina topgan odamday, Sening so‘zingdan shod bo‘laman.</div>
  <div id="163"><sup><a href="https://www.kitobook.com/compare/book/19/118/163/" title="сравнение переводов, параллельные ссылки">163</a></sup> Yolg‘ondan nafratlanib, jirkanaman, Sening qonuningni esa sevaman.</div>
  <div id="164"><sup><a href="https://www.kitobook.com/compare/book/19/118/164/" title="сравнение переводов, параллельные ссылки">164</a></sup> Sening adolatli qoidalaring tufayli Yetti marta kuniga Seni madh qilaman.</div>
  <div id="165"><sup><a href="https://www.kitobook.com/compare/book/19/118/165/" title="сравнение переводов, параллельные ссылки">165</a></sup> Qonuningni sevganlar buyuk tinchlikka yetar, Hech narsa ularga to‘siq bo‘la olmaydi.</div>
  <div id="166"><sup><a href="https://www.kitobook.com/compare/book/19/118/166/" title="сравнение переводов, параллельные ссылки">166</a></sup> Ey Egam, men najotingga umid qilaman, Men Sening amrlaringni bajaraman.</div>
  <div id="167"><sup><a href="https://www.kitobook.com/compare/book/19/118/167/" title="сравнение переводов, параллельные ссылки">167</a></sup> Shartlaringga itoat etaman, Men ularni g‘oyatda sevaman.</div>
  <div id="168"><sup><a href="https://www.kitobook.com/compare/book/19/118/168/" title="сравнение переводов, параллельные ссылки">168</a></sup> Buyruq, shartlaringga rioya qilaman, Hamma yo‘llarim Senga ma’lumdir.</div>
  <div id="169"><sup><a href="https://www.kitobook.com/compare/book/19/118/169/" title="сравнение переводов, параллельные ссылки">169</a></sup> Ey Egam, ohu nolam yetsin Senga, Idrok bergin menga, kalomingga ko‘ra.</div>
  <div id="170"><sup><a href="https://www.kitobook.com/compare/book/19/118/170/" title="сравнение переводов, параллельные ссылки">170</a></sup> Iltijoim yetib borsin Senga, O‘zing bergan va’dangga ko‘ra, meni qutqar.</div>
  <div id="171"><sup><a href="https://www.kitobook.com/compare/book/19/118/171/" title="сравнение переводов, параллельные ссылки">171</a></sup> Lablarimdan hamdu sano to‘lib–toshsin, Menga o‘rgatasan farmonlaringni.</div>
  <div id="172"><sup><a href="https://www.kitobook.com/compare/book/19/118/172/" title="сравнение переводов, параллельные ссылки">172</a></sup> Tilim kuylaydi Sening va’dangni, Zotan, adolatlidir barcha amrlaring.</div>
  <div id="173"><sup><a href="https://www.kitobook.com/compare/book/19/118/173/" title="сравнение переводов, параллельные ссылки">173</a></sup> Menga yordamga tayyor turgin, Zotan tanlaganman men buyruqlaringni.</div>
  <div id="174"><sup><a href="https://www.kitobook.com/compare/book/19/118/174/" title="сравнение переводов, параллельные ссылки">174</a></sup> Ey Egam, najotingga talpinaman, Sening qonuningdan lazzat topaman.</div>
  <div id="175"><sup><a href="https://www.kitobook.com/compare/book/19/118/175/" title="сравнение переводов, параллельные ссылки">175</a></sup> Umr ber menga, hamdu sano aytayin Senga, Qoidalaring yordam bersin menga.</div>
  <div id="176"><sup><a href="https://www.kitobook.com/compare/book/19/118/176/" title="сравнение переводов, параллельные ссылки">176</a></sup> Adashgan qo‘yday yo‘ldan ozganman, Izlab top meni, O‘z qulingni. Zotan, men amrlaringni unutmaganman.</div>
</div>