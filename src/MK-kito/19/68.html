<div itemprop="articleBody" class="text">
  <div id="1"><sup><a href="https://www.kitobook.com/compare/book/19/68/1/" title="сравнение переводов, параллельные ссылки">1</a></sup> Ijrochilar rahbariga. “Nilufar” kuyiga aytilgan. Dovud sanosi.</div>
  <div id="2"><sup><a href="https://www.kitobook.com/compare/book/19/68/2/" title="сравнение переводов, параллельные ссылки">2</a></sup> Ey Xudo, meni O‘zing qutqar, Suvlar bo‘g‘zimga qadar ko‘mdi.</div>
  <div id="3"><sup><a href="https://www.kitobook.com/compare/book/19/68/3/" title="сравнение переводов, параллельные ссылки">3</a></sup> Botqoqqa cho‘kib borayotirman, Oyog‘imni qo‘ygani qattiq yer yo‘q. Chuqur suvlarga botib ketdim, Endi to‘lqinlar meni yutmoqda.</div>
  <div id="4"><sup><a href="https://www.kitobook.com/compare/book/19/68/4/" title="сравнение переводов, параллельные ссылки">4</a></sup> Madad so‘rab, sillam quridi, Tomoqlarim qaqrab ketdi, Ey Xudoyim, Seni kutib, ko‘z nurim so‘ndi.</div>
  <div id="5"><sup><a href="https://www.kitobook.com/compare/book/19/68/5/" title="сравнение переводов, параллельные ссылки">5</a></sup> Sababsiz mendan nafratlanganlar Boshimdagi sochimdan ham ko‘pdir. Ko‘pchilik sababsiz menga dushmandir, Ular jonimga qasd qilmoqchilar. Men o‘g‘irlamagan narsalarni ular Qaytib ber, deb meni majbur qilmoqdalar.</div>
  <div id="6"><sup><a href="https://www.kitobook.com/compare/book/19/68/6/" title="сравнение переводов, параллельные ссылки">6</a></sup> Ey Xudo, aqlsizligimni O‘zing bilasan, Ayblarim Sendan aslo yashirin emas.</div>
  <div id="7"><sup><a href="https://www.kitobook.com/compare/book/19/68/7/" title="сравнение переводов, параллельные ссылки">7</a></sup> Ey Sarvari Olam — Rabbiy, Sendan umid qilganlar Men tufayli uyatga qolmasinlar. Ey Isroil xalqining Xudosi, Senga yuz burganlar Men tufayli sharmanda bo‘lmasinlar.</div>
  <div id="8"><sup><a href="https://www.kitobook.com/compare/book/19/68/8/" title="сравнение переводов, параллельные ссылки">8</a></sup> Seni deb haqoratga chidadim, Xijolatdan yuzlarim shuvut.</div>
  <div id="9"><sup><a href="https://www.kitobook.com/compare/book/19/68/9/" title="сравнение переводов, параллельные ссылки">9</a></sup> Aka–ukalarimga go‘yo begonadayman, Tug‘ishganlarim orasida musofirdayman.</div>
  <div id="10"><sup><a href="https://www.kitobook.com/compare/book/19/68/10/" title="сравнение переводов, параллельные ссылки">10</a></sup> Sening uyingga bo‘lgan sevgim ichimni yondirar, Seni haqoratlaganlar meni haqorat qilgan bo‘lar.</div>
  <div id="11"><sup><a href="https://www.kitobook.com/compare/book/19/68/11/" title="сравнение переводов, параллельные ссылки">11</a></sup> Faryod qilib, ro‘za tutganimda, Men masxara bo‘ldim.</div>
  <div id="12"><sup><a href="https://www.kitobook.com/compare/book/19/68/12/" title="сравнение переводов, параллельные ссылки">12</a></sup> Kulfatda qolib, qanor kiyganimda, Ular ustimdan kuldilar.</div>
  <div id="13"><sup><a href="https://www.kitobook.com/compare/book/19/68/13/" title="сравнение переводов, параллельные ссылки">13</a></sup> Shahar darvozasi oldida o‘tirganlar Meni g‘iybat qilarlar, Mast–alastlar men to‘g‘rimda qo‘shiq aytarlar.</div>
  <div id="14"><sup><a href="https://www.kitobook.com/compare/book/19/68/14/" title="сравнение переводов, параллельные ссылки">14</a></sup> Men esa, ey Egam, Senga ibodat qilaman. Ma’qul vaqtda, sodiq sevging soyasida, ey Xudo, Ishonchli najoting bilan javob ber menga.</div>
  <div id="15"><sup><a href="https://www.kitobook.com/compare/book/19/68/15/" title="сравнение переводов, параллельные ссылки">15</a></sup> Meni qutqargin, botqoqqa botib ketmay, Mendan nafratlanganlardan xalos bo‘lay, Meni chuqur suvlardan saqlagin.</div>
  <div id="16"><sup><a href="https://www.kitobook.com/compare/book/19/68/16/" title="сравнение переводов, параллельные ссылки">16</a></sup> To‘fon meni g‘arq qilmasin, Tubsiz suvlar meni yutmasin, Qabr menga og‘zin ochmasin.</div>
  <div id="17"><sup><a href="https://www.kitobook.com/compare/book/19/68/17/" title="сравнение переводов, параллельные ссылки">17</a></sup> Javob ber ibodatimga, ey Egam, Naqadar ezgudir sodiq sevging, Buyuk shafqating ila menga yuz burgin.</div>
  <div id="18"><sup><a href="https://www.kitobook.com/compare/book/19/68/18/" title="сравнение переводов, параллельные ссылки">18</a></sup> Men, O‘z qulingni jamolingdan bebahra qilma, Kulfatda qolganman, javob ber tezda.</div>
  <div id="19"><sup><a href="https://www.kitobook.com/compare/book/19/68/19/" title="сравнение переводов, параллельные ссылки">19</a></sup> Yaqinroq kel, qutqargin meni, Dushmanlarimdan xalos qil meni.</div>
  <div id="20"><sup><a href="https://www.kitobook.com/compare/book/19/68/20/" title="сравнение переводов, параллельные ссылки">20</a></sup> Haqoratga duchor bo‘lganim, Sharmandayu sharmisor bo‘lganim O‘zingga ravshan. Hamma dushmanlarimni bilasan.</div>
  <div id="21"><sup><a href="https://www.kitobook.com/compare/book/19/68/21/" title="сравнение переводов, параллельные ссылки">21</a></sup> Haqoratlar qalbimni yaralab, Tushkunlikka tushirdi. Bir hamdard izladim, hech kim yo‘q edi, Tasalli beruvchi izladim–u, topmadim.</div>
  <div id="22"><sup><a href="https://www.kitobook.com/compare/book/19/68/22/" title="сравнение переводов, параллельные ссылки">22</a></sup> Ovqatimga ular zahar soldilar, Chanqaganimda menga uzum sirkasi berdilar.</div>
  <div id="23"><sup><a href="https://www.kitobook.com/compare/book/19/68/23/" title="сравнение переводов, параллельные ссылки">23</a></sup> Dasturxonlari o‘zlariga tuzoq bo‘lsin, Hamtovoqlari uchun qopqon bo‘lsin.</div>
  <div id="24"><sup><a href="https://www.kitobook.com/compare/book/19/68/24/" title="сравнение переводов, параллельные ссылки">24</a></sup> Ko‘z nurlari so‘nsin, ko‘rmayin qolsin, Bellari to abad bukchayib qolsin.</div>
  <div id="25"><sup><a href="https://www.kitobook.com/compare/book/19/68/25/" title="сравнение переводов, параллельные ссылки">25</a></sup> Ular ustiga g‘azabingni sochgin, Qahring alanga olib, ularni yutib yuborsin.</div>
  <div id="26"><sup><a href="https://www.kitobook.com/compare/book/19/68/26/" title="сравнение переводов, параллельные ссылки">26</a></sup> Ularning makoni tashlandiq bo‘lib qolsin, Chodirlarida tirik bir jon qolmasin.</div>
  <div id="27"><sup><a href="https://www.kitobook.com/compare/book/19/68/27/" title="сравнение переводов, параллельные ссылки">27</a></sup> Sen urgan insonlarni ular ta’qib qiladi, Sen bergan yara azoblarini ular g‘iybat qiladi.</div>
  <div id="28"><sup><a href="https://www.kitobook.com/compare/book/19/68/28/" title="сравнение переводов, параллельные ссылки">28</a></sup> Gunohlari ustiga gunoh qo‘shgin, Ularni Sen oqlamagin.</div>
  <div id="29"><sup><a href="https://www.kitobook.com/compare/book/19/68/29/" title="сравнение переводов, параллельные ссылки">29</a></sup> Nomlari hayot kitobidan o‘chirilsin, Solihlar bilan yonma–yon yozilmasin.</div>
  <div id="30"><sup><a href="https://www.kitobook.com/compare/book/19/68/30/" title="сравнение переводов, параллельные ссылки">30</a></sup> Men azobda, kulfatda qolganman, Ey Xudo, najoting meni himoya qilsin.</div>
  <div id="31"><sup><a href="https://www.kitobook.com/compare/book/19/68/31/" title="сравнение переводов, параллельные ссылки">31</a></sup> Nomini kuylab, Xudoni madh qilaman, Shukr aytib, Uni maqtayman.</div>
  <div id="32"><sup><a href="https://www.kitobook.com/compare/book/19/68/32/" title="сравнение переводов, параллельные ссылки">32</a></sup> Buqadan, shoxli, tuyoqli buzoqdan ko‘ra, Hamdlarim Egamni ko‘proq mamnun qiladi.</div>
  <div id="33"><sup><a href="https://www.kitobook.com/compare/book/19/68/33/" title="сравнение переводов, параллельные ссылки">33</a></sup> Mazlumlar buni ko‘rib, sevinsin, Xudoga intilayotganlar dadil bo‘lsin.</div>
  <div id="34"><sup><a href="https://www.kitobook.com/compare/book/19/68/34/" title="сравнение переводов, параллельные ссылки">34</a></sup> Egamiz muhtojlarni eshitadi, Asir bo‘lgan xalqidan nafratlanmaydi.</div>
  <div id="35"><sup><a href="https://www.kitobook.com/compare/book/19/68/35/" title="сравнение переводов, параллельные ссылки">35</a></sup> Osmonu yer Egamizni madh aylasin, Dengizlaru ulardagi jonzotlar madh aylasin.</div>
  <div id="36"><sup><a href="https://www.kitobook.com/compare/book/19/68/36/" title="сравнение переводов, параллельные ссылки">36</a></sup> Xudo Quddusga najot beradi, Yahudo shaharlarini qayta tiklaydi, Xalq o‘rnashib, u yerni mulk qiladi.</div>
  <div id="37"><sup><a href="https://www.kitobook.com/compare/book/19/68/37/" title="сравнение переводов, параллельные ссылки">37</a></sup> Xudo qullarining avlodi u yerni egallaydi, Xudoni sevganlar u yerni maskan qiladi.</div>
</div>