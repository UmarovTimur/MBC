<div itemprop="articleBody" class="text">
  <div id="1"><sup><a href="https://www.kitobook.com/compare/book/19/65/1/" title="сравнение переводов, параллельные ссылки">1</a></sup> Ijrochilar rahbariga. Sano. Qo‘shiq. Xudoga shodlik ila hayqiring, Ey yer yuzidagi insonlar!</div>
  <div id="2"><sup><a href="https://www.kitobook.com/compare/book/19/65/2/" title="сравнение переводов, параллельные ссылки">2</a></sup> Xudoning ulug‘vorligini kuylang! Unga ajoyib hamdu sanolar ayting!</div>
  <div id="3"><sup><a href="https://www.kitobook.com/compare/book/19/65/3/" title="сравнение переводов, параллельные ссылки">3</a></sup> Xudoga aytinglar: “Sening ishlaring naqadar g‘aroyib! Qudrating buyukligidan Dushmanlaring oldingda g‘ujanak bo‘ladi.</div>
  <div id="4"><sup><a href="https://www.kitobook.com/compare/book/19/65/4/" title="сравнение переводов, параллельные ссылки">4</a></sup> Butun zamin Senga sajda qiladi, Ular Senga hamdu sano aytadi, Ha, O‘zingga hamdu sano kuylaydi.”</div>
  <div id="5"><sup><a href="https://www.kitobook.com/compare/book/19/65/5/" title="сравнение переводов, параллельные ссылки">5</a></sup> Kel! Xudo nima qilganini ko‘rgin! Inson manfaati uchun qilgan G‘aroyib ishlarini ko‘rgin!</div>
  <div id="6"><sup><a href="https://www.kitobook.com/compare/book/19/65/6/" title="сравнение переводов, параллельные ссылки">6</a></sup> Dengizni quruq yerga aylantirdi, Ota–bobolarimiz suvlardan yurib o‘tdi, U yerda qilgan ishlaridan, Xudo tufayli biz sevinamiz.</div>
  <div id="7"><sup><a href="https://www.kitobook.com/compare/book/19/65/7/" title="сравнение переводов, параллельные ссылки">7</a></sup> Qudrati ila to abad hukm suradi, Ko‘zlari xalqlarni kuzatib turadi, Unga qarshi isyonchilar qo‘zg‘almasin.</div>
  <div id="8"><sup><a href="https://www.kitobook.com/compare/book/19/65/8/" title="сравнение переводов, параллельные ссылки">8</a></sup> Ey xalqlar, Xudoyimizga olqishlar ayting, Uning hamdu sanosi yangrasin.</div>
  <div id="9"><sup><a href="https://www.kitobook.com/compare/book/19/65/9/" title="сравнение переводов, параллельные ссылки">9</a></sup> U bizning hayotimizni saqlagan, Oyoqlarimizni toyib ketishdan asragan.</div>
  <div id="10"><sup><a href="https://www.kitobook.com/compare/book/19/65/10/" title="сравнение переводов, параллельные ссылки">10</a></sup> Ey Xudo, Sen bizni sinading, Kumushni tozalaganday bizni tozalading.</div>
  <div id="11"><sup><a href="https://www.kitobook.com/compare/book/19/65/11/" title="сравнение переводов, параллельные ссылки">11</a></sup> Bizni tuzoqqa yo‘liqtirding, Yelkamizga og‘ir yuk ortding.</div>
  <div id="12"><sup><a href="https://www.kitobook.com/compare/book/19/65/12/" title="сравнение переводов, параллельные ссылки">12</a></sup> Aravalarni boshimiz uzra yurgizding, Olov, suvlardan biz kechib o‘tdik, Farovonlikka bizni olib kelding.</div>
  <div id="13"><sup><a href="https://www.kitobook.com/compare/book/19/65/13/" title="сравнение переводов, параллельные ссылки">13</a></sup> Kuydiriladigan qurbonliklar bilan Senga bergan ontimni ado etgani Men Sening uyingga kelaman.</div>
  <div id="14"><sup><a href="https://www.kitobook.com/compare/book/19/65/14/" title="сравнение переводов, параллельные ссылки">14</a></sup> Kulfatda qolganimda ont ichgan edim, Tilim va’da bergan, og‘zim so‘ylagan edi.</div>
  <div id="15"><sup><a href="https://www.kitobook.com/compare/book/19/65/15/" title="сравнение переводов, параллельные ссылки">15</a></sup> Bo‘rdoqilarni kuydirib, Senga qurbonlik qilaman. Qo‘chqor, taka, buqalarni keltiraman. Qurbonliklarning hidlari osmonga yetib boradi.</div>
  <div id="16"><sup><a href="https://www.kitobook.com/compare/book/19/65/16/" title="сравнение переводов, параллельные ссылки">16</a></sup> Ey Xudodan qo‘rqqanlar, kelib, eshitinglar, Men uchun U nima qilganin so‘zlab berayin.</div>
  <div id="17"><sup><a href="https://www.kitobook.com/compare/book/19/65/17/" title="сравнение переводов, параллельные ссылки">17</a></sup> Madad so‘rab Xudoga yolvordim, Uning hamdu sanosi hech tilimdan tushmadi.</div>
  <div id="18"><sup><a href="https://www.kitobook.com/compare/book/19/65/18/" title="сравнение переводов, параллельные ссылки">18</a></sup> Yuragimda gunohim bo‘lsa edi, Meni aslo eshitmas edi Rabbiy.</div>
  <div id="19"><sup><a href="https://www.kitobook.com/compare/book/19/65/19/" title="сравнение переводов, параллельные ссылки">19</a></sup> Xudo meni tingladi, Ibodat qilganimda, ovozimni eshitdi.</div>
  <div id="20"><sup><a href="https://www.kitobook.com/compare/book/19/65/20/" title="сравнение переводов, параллельные ссылки">20</a></sup> Xudoga olqishlar bo‘lsin! Ibodatimni U rad qilmadi, Sodiq sevgisini mendan darig‘ tutmadi.</div>
</div>