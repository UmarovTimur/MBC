<div itemprop="articleBody" class="text">
  <div id="1"><sup><a href="https://www.kitobook.com/compare/book/19/146/1/" title="сравнение переводов, параллельные ссылки">1</a></sup> Egamizga hamdu sanolar bo‘lsin! Naqadar yaxshidir Xudoyimizni tarannum etmoq! Naqadar lazzatli, munosib Unga hamdu sano aytmoq!</div>
  <div id="2"><sup><a href="https://www.kitobook.com/compare/book/19/146/2/" title="сравнение переводов, параллельные ссылки">2</a></sup> Egamiz Quddusni qaytadan quradi, Surgundagilarni Isroilga yig‘adi.</div>
  <div id="3"><sup><a href="https://www.kitobook.com/compare/book/19/146/3/" title="сравнение переводов, параллельные ссылки">3</a></sup> Ezilgan ko‘ngillarga U shifo beradi, Ularning yaralariga malham qo‘yadi.</div>
  <div id="4"><sup><a href="https://www.kitobook.com/compare/book/19/146/4/" title="сравнение переводов, параллельные ссылки">4</a></sup> Yulduzlarning sonini U aniqlab chiqadi, Ularning hammasiga nom beradi.</div>
  <div id="5"><sup><a href="https://www.kitobook.com/compare/book/19/146/5/" title="сравнение переводов, параллельные ссылки">5</a></sup> Rabbimiz buyukdir, quvvati ko‘pdir, Uning donoligi cheksizdir.</div>
  <div id="6"><sup><a href="https://www.kitobook.com/compare/book/19/146/6/" title="сравнение переводов, параллельные ссылки">6</a></sup> Egamiz mazlumlarni yuksaltiradi, Fosiqlarni esa yerga urib ezadi.</div>
  <div id="7"><sup><a href="https://www.kitobook.com/compare/book/19/146/7/" title="сравнение переводов, параллельные ссылки">7</a></sup> Egamizga shukrona aytib tarannum qiling, Xudoyimizga atab lirada kuy chaling.</div>
  <div id="8"><sup><a href="https://www.kitobook.com/compare/book/19/146/8/" title="сравнение переводов, параллельные ссылки">8</a></sup> U samolarni bulutlar ila qoplaydi, U yerni yomg‘ir bilan ta’minlaydi, Qir–adirlarda o‘t–o‘lan o‘stiradi.</div>
  <div id="9"><sup><a href="https://www.kitobook.com/compare/book/19/146/9/" title="сравнение переводов, параллельные ссылки">9</a></sup> U hayvonlarning rizq–ro‘zini beradi, Qarg‘a bolalari qag‘illaganda ularga oziq beradi.</div>
  <div id="10"><sup><a href="https://www.kitobook.com/compare/book/19/146/10/" title="сравнение переводов, параллельные ссылки">10</a></sup> U otlarning kuchidan zavq olmaydi, Sipohning kuchli oyoqlaridan xushlanmaydi.</div>
  <div id="11"><sup><a href="https://www.kitobook.com/compare/book/19/146/11/" title="сравнение переводов, параллельные ссылки">11</a></sup> Egamiz O‘zidan qo‘rqqanlardan xushlanadi, Uning sodiq sevgisiga umid qilganlardan mamnun bo‘ladi.</div>
</div>