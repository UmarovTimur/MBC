<div itemprop="articleBody" class="text">
  <div id="1"><sup><a href="https://www.kitobook.com/compare/book/19/141/1/" title="сравнение переводов, параллельные ссылки">1</a></sup> G‘orda bo‘lgan paytda Dovudning aytgan qasidasi. Ibodat. Ey Egam, Senga qattiq faryod qilaman, Ey Egam, Senga qattiq yolvoraman.</div>
  <div id="2"><sup><a href="https://www.kitobook.com/compare/book/19/141/2/" title="сравнение переводов, параллельные ссылки">2</a></sup> Dardlarimni Senga to‘kib solaman, Qayg‘ularimni Sening oldingda aytaman.</div>
  <div id="3"><sup><a href="https://www.kitobook.com/compare/book/19/141/3/" title="сравнение переводов, параллельные ссылки">3</a></sup> Ruhim so‘lg‘in bo‘lganda, Yo‘llarimni Sen bilasan. Men yuradigan so‘qmoqlarda G‘animlarim menga tuzoq qo‘yishgan.</div>
  <div id="4"><sup><a href="https://www.kitobook.com/compare/book/19/141/4/" title="сравнение переводов, параллельные ссылки">4</a></sup> O‘ng tomonimga qarab ko‘r: Menga e’tibor beradigan biron kimsa yo‘q. Hech qayerga qochib keta olmayman, Men uchun hech kim qayg‘urmas.</div>
  <div id="5"><sup><a href="https://www.kitobook.com/compare/book/19/141/5/" title="сравнение переводов, параллельные ссылки">5</a></sup> Senga yolvorib aytaman, ey Egam: “Sen mening panohimsan, Bu dunyodagi xavfsizligim Sensan.”</div>
  <div id="6"><sup><a href="https://www.kitobook.com/compare/book/19/141/6/" title="сравнение переводов, параллельные ссылки">6</a></sup> Faryodimga quloq solgin, Axir, oyoq osti bo‘lib ketdim–ku. Meni ta’qib qiluvchilardan qutqar, Ular mendan g‘oyat kuchlidirlar.</div>
  <div id="7"><sup><a href="https://www.kitobook.com/compare/book/19/141/7/" title="сравнение переводов, параллельные ссылки">7</a></sup> Meni tutqunlikdan chiqarib olgin, Toki Senga shukrona aytay. Menga ezgulik qilganing uchun Solihlar atrofimni o‘rab oladi.</div>
</div>