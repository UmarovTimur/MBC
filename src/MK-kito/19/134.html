<div itemprop="articleBody" class="text">
  <div id="1"><sup><a href="https://www.kitobook.com/compare/book/19/134/1/" title="сравнение переводов, параллельные ссылки">1</a></sup> Egamizga hamdu sanolar bo‘lsin! Egamizning nomiga madhiyalar bo‘lsin! Hamdu sano ayting, ey Egamizning qullari,</div>
  <div id="2"><sup><a href="https://www.kitobook.com/compare/book/19/134/2/" title="сравнение переводов, параллельные ссылки">2</a></sup> Ey Egamizning uyida xizmat qiladiganlar, Ey Egamiz uyining hovlisida xizmat qiladiganlar!</div>
  <div id="3"><sup><a href="https://www.kitobook.com/compare/book/19/134/3/" title="сравнение переводов, параллельные ссылки">3</a></sup> Egamizga hamdu sanolar bo‘lsin, U yaxshidir! Tarannum eting Uni, bu yoqimlidir.</div>
  <div id="4"><sup><a href="https://www.kitobook.com/compare/book/19/134/4/" title="сравнение переводов, параллельные ссылки">4</a></sup> Egamiz O‘zi uchun Yoqub naslini tanladi. Ha, O‘zimning xazinam, deb Isroil xalqini tanladi.</div>
  <div id="5"><sup><a href="https://www.kitobook.com/compare/book/19/134/5/" title="сравнение переводов, параллельные ссылки">5</a></sup> Ha, bilaman, Egamiz ulug‘dir, Rabbimiz barcha xudolardan yuksakdir.</div>
  <div id="6"><sup><a href="https://www.kitobook.com/compare/book/19/134/6/" title="сравнение переводов, параллельные ссылки">6</a></sup> Osmonda ham, zaminda ham, Dengizlarda, jamiki tubsiz suvlarda Egamiz istaganini qiladi.</div>
  <div id="7"><sup><a href="https://www.kitobook.com/compare/book/19/134/7/" title="сравнение переводов, параллельные ссылки">7</a></sup> U yerning to‘rt tomonidan bulutlarni olib keladi, Yomg‘ir bilan birga chaqmoq yuboradi, Omborlaridan shamol olib keladi.</div>
  <div id="8"><sup><a href="https://www.kitobook.com/compare/book/19/134/8/" title="сравнение переводов, параллельные ссылки">8</a></sup> Egamiz Misrning to‘ng‘ichlarini, Inson hamda hayvonlarning birinchi tug‘ilganini urdi.</div>
  <div id="9"><sup><a href="https://www.kitobook.com/compare/book/19/134/9/" title="сравнение переводов, параллельные ссылки">9</a></sup> Fir’avn va uning hamma a’yonlariga qarshi Misrning orasiga Egamiz alomatu mo‘jizalarni yubordi.</div>
  <div id="10"><sup><a href="https://www.kitobook.com/compare/book/19/134/10/" title="сравнение переводов, параллельные ссылки">10</a></sup> U ko‘p ellar, xalqlarni qirgan, Qudratli shohlarni bo‘g‘izlagan.</div>
  <div id="11"><sup><a href="https://www.kitobook.com/compare/book/19/134/11/" title="сравнение переводов, параллельные ссылки">11</a></sup> Amor xalqining shohi Sixo‘nni, Bashan shohi O‘gni, Hamda Kan’onning barcha shohlarini qirgan.</div>
  <div id="12"><sup><a href="https://www.kitobook.com/compare/book/19/134/12/" title="сравнение переводов, параллельные ссылки">12</a></sup> Ularning yerini Isroil xalqiga mulk qilib berdi.</div>
  <div id="13"><sup><a href="https://www.kitobook.com/compare/book/19/134/13/" title="сравнение переводов, параллельные ссылки">13</a></sup> Egamizning nomi to abad davom etar, Egamizning shuhrati nasllar osha davom etar.</div>
  <div id="14"><sup><a href="https://www.kitobook.com/compare/book/19/134/14/" title="сравнение переводов, параллельные ссылки">14</a></sup> Egamiz O‘z xalqiga adolat qiladi, O‘z qullariga rahm–shafqat qiladi.</div>
  <div id="15"><sup><a href="https://www.kitobook.com/compare/book/19/134/15/" title="сравнение переводов, параллельные ссылки">15</a></sup> Xalqlarning xudolari esa kumush, oltindan, Inson qo‘llarining mahsullaridir.</div>
  <div id="16"><sup><a href="https://www.kitobook.com/compare/book/19/134/16/" title="сравнение переводов, параллельные ссылки">16</a></sup> Butlarning og‘izlari bor, so‘zlay olmaslar, Ko‘zlari bor, ko‘ra olmaslar.</div>
  <div id="17"><sup><a href="https://www.kitobook.com/compare/book/19/134/17/" title="сравнение переводов, параллельные ссылки">17</a></sup> Quloqlari bor ularning, eshita olmas, Ular aslo nafas ololmas.</div>
  <div id="18"><sup><a href="https://www.kitobook.com/compare/book/19/134/18/" title="сравнение переводов, параллельные ссылки">18</a></sup> Butlarni barpo qilganlar, butlarga ishonganlar Xuddi ularga o‘xshagan bo‘lib qolar.</div>
  <div id="19"><sup><a href="https://www.kitobook.com/compare/book/19/134/19/" title="сравнение переводов, параллельные ссылки">19</a></sup> Ey Isroil xalqi, olqishlar ayting Egamizga! Ey Horun xonadoni, madhiyalar ayting Egamizga!</div>
  <div id="20"><sup><a href="https://www.kitobook.com/compare/book/19/134/20/" title="сравнение переводов, параллельные ссылки">20</a></sup> Ey Levi xonadoni, olqishlar ayting Egamizga! Ey Egamizdan qo‘rqqanlar, madhiyalar ayting Unga!</div>
  <div id="21"><sup><a href="https://www.kitobook.com/compare/book/19/134/21/" title="сравнение переводов, параллельные ссылки">21</a></sup> Quddusda istiqomat qiladigan Egamizga Sionda olqishlar ayting! Egamizga hamdu sanolar bo‘lsin!</div>
</div>