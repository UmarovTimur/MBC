<div itemprop="articleBody" class="text">
  <div id="1"><sup><a href="https://www.kitobook.com/compare/book/19/47/1/" title="сравнение переводов, параллельные ссылки">1</a></sup> Ko‘rax naslining sanosi. Qo‘shiq.</div>
  <div id="2"><sup><a href="https://www.kitobook.com/compare/book/19/47/2/" title="сравнение переводов, параллельные ссылки">2</a></sup> Egamiz buyukdir! Egamizning shahrida, Ha, O‘zining muqaddas tog‘ida Egamiz madhiyalarga loyiqdir!</div>
  <div id="3"><sup><a href="https://www.kitobook.com/compare/book/19/47/3/" title="сравнение переводов, параллельные ссылки">3</a></sup> Xudoning muqaddas tog‘i yuksak va go‘zaldir, Butun yer yuziga shodlik olib keladir! Buyuk Shohning shahridagi, Uning shimolidagi Sion tog‘i!</div>
  <div id="4"><sup><a href="https://www.kitobook.com/compare/book/19/47/4/" title="сравнение переводов, параллельные ссылки">4</a></sup> Xudo Quddusning qo‘rg‘oni ichida turadi, Uning qal’asi bo‘lib, O‘zini namoyon etgan.</div>
  <div id="5"><sup><a href="https://www.kitobook.com/compare/book/19/47/5/" title="сравнение переводов, параллельные ссылки">5</a></sup> Shohlar to‘plandilar, Birgalashib Sion tog‘iga qarshi yurdilar.</div>
  <div id="6"><sup><a href="https://www.kitobook.com/compare/book/19/47/6/" title="сравнение переводов, параллельные ссылки">6</a></sup> Uni ko‘rdilar–u, shoshib qoldilar, Vahimaga tushib, qochib qoldilar.</div>
  <div id="7"><sup><a href="https://www.kitobook.com/compare/book/19/47/7/" title="сравнение переводов, параллельные ссылки">7</a></sup> Tug‘ayotgan xotin tortganday dard O‘sha yerda ularni titroq bosdi.</div>
  <div id="8"><sup><a href="https://www.kitobook.com/compare/book/19/47/8/" title="сравнение переводов, параллельные ссылки">8</a></sup> Sharqdan shamol esib, Tarshish kemalarini parchalaganday, Sen ularni qirib tashlading.</div>
  <div id="9"><sup><a href="https://www.kitobook.com/compare/book/19/47/9/" title="сравнение переводов, параллельные ссылки">9</a></sup> Xudo nima qilganini biz eshitdik. Nima eshitgan bo‘lsak, endi o‘shani Xudoyimiz, Sarvari Olamning shahrida ko‘rdik. Bu shaharni Xudo to abad saqlar.</div>
  <div id="10"><sup><a href="https://www.kitobook.com/compare/book/19/47/10/" title="сравнение переводов, параллельные ссылки">10</a></sup> Ey Xudo, Ma’bading ichida Sodiq sevging haqida o‘ylaymiz.</div>
  <div id="11"><sup><a href="https://www.kitobook.com/compare/book/19/47/11/" title="сравнение переводов, параллельные ссылки">11</a></sup> Ey Xudo, madhing ham dong‘ing kabi Yerning to‘rt tomoniga yoyilgan, O‘ng qo‘ling adolat ila to‘lib–toshgan.</div>
  <div id="12"><sup><a href="https://www.kitobook.com/compare/book/19/47/12/" title="сравнение переводов, параллельные ссылки">12</a></sup> Sening hukmlaringdan Sion tog‘i shod bo‘lsin, Yahudo shaharlari sevinsin!</div>
  <div id="13"><sup><a href="https://www.kitobook.com/compare/book/19/47/13/" title="сравнение переводов, параллельные ссылки">13</a></sup> Ey Isroil xalqi, Quddus tevaragida yuring. Atrofida aylanib, Uning minoralarini sanab chiqing.</div>
  <div id="14"><sup><a href="https://www.kitobook.com/compare/book/19/47/14/" title="сравнение переводов, параллельные ссылки">14</a></sup> Sionning istehkomlariga e’tibor bering, Uning qo‘rg‘onlariga qarang! Bularni ko‘rib, kelgusi avlodlarga hikoya qiling:</div>
  <div id="15"><sup><a href="https://www.kitobook.com/compare/book/19/47/15/" title="сравнение переводов, параллельные ссылки">15</a></sup> “Xudo o‘sha istehkomlarga o‘xshaydi. U to abad bizning Xudoyimizdir, U to abad bizning yo‘lboshchimiz bo‘ladi.”</div>
</div>