<div itemprop="articleBody" class="text">
  <div id="1"><sup><a href="https://www.kitobook.com/compare/book/19/93/1/" title="сравнение переводов, параллельные ссылки">1</a></sup> Ey Egam, Sen qasoskor Xudosan, Sen, ey qasoskor Xudo, nuringni soch!</div>
  <div id="2"><sup><a href="https://www.kitobook.com/compare/book/19/93/2/" title="сравнение переводов, параллельные ссылки">2</a></sup> Qani, bo‘l, ey yer yuzini hukm etguvchi, Kiborlarga loyiq jazosini ber.</div>
  <div id="3"><sup><a href="https://www.kitobook.com/compare/book/19/93/3/" title="сравнение переводов, параллельные ссылки">3</a></sup> Qachongacha fosiqlar tantana qilar? Ey Egam, qachongacha?</div>
  <div id="4"><sup><a href="https://www.kitobook.com/compare/book/19/93/4/" title="сравнение переводов, параллельные ссылки">4</a></sup> Og‘izlaridan balandparvoz so‘zlar otilib chiqyapti–ku! Hamma badkirdorlar maqtanyapti–ku!</div>
  <div id="5"><sup><a href="https://www.kitobook.com/compare/book/19/93/5/" title="сравнение переводов, параллельные ссылки">5</a></sup> Ey Egam, ular xalqingni ezyapti, O‘zing tanlagan elatingga zulm qilyapti.</div>
  <div id="6"><sup><a href="https://www.kitobook.com/compare/book/19/93/6/" title="сравнение переводов, параллельные ссылки">6</a></sup> Beva, musofirni ular o‘ldiryapti, Yetimlarni yo‘q qilyapti.</div>
  <div id="7"><sup><a href="https://www.kitobook.com/compare/book/19/93/7/" title="сравнение переводов, параллельные ссылки">7</a></sup> Ular aytyapti: “Egamiz ko‘rmas, Yoqubning Xudosi e’tibor bermas.”</div>
  <div id="8"><sup><a href="https://www.kitobook.com/compare/book/19/93/8/" title="сравнение переводов, параллельные ссылки">8</a></sup> Tushunib oling, ey xalq orasidagi tentaklar. Qachon sizlarga aql kirar, ey ahmoqlar?!</div>
  <div id="9"><sup><a href="https://www.kitobook.com/compare/book/19/93/9/" title="сравнение переводов, параллельные ссылки">9</a></sup> Quloqni yaratgan eshitmaydimi?! Ko‘zni ato etgan ko‘rmaydimi?!</div>
  <div id="10"><sup><a href="https://www.kitobook.com/compare/book/19/93/10/" title="сравнение переводов, параллельные ссылки">10</a></sup> Xalqlarga tanbeh beruvchi jazolamaydimi?! Uning O‘zi insonga o‘rgatadi–ku!</div>
  <div id="11"><sup><a href="https://www.kitobook.com/compare/book/19/93/11/" title="сравнение переводов, параллельные ссылки">11</a></sup> Egamiz insonning niyatini anglaydi, Niyatlarimiz behudaligini biladi.</div>
  <div id="12"><sup><a href="https://www.kitobook.com/compare/book/19/93/12/" title="сравнение переводов, параллельные ссылки">12</a></sup> Ey Egam, baxtlidir Sening tanbehingni olganlar, Baxtlidir Sening qonuningdan o‘rganuvchilar.</div>
  <div id="13"><sup><a href="https://www.kitobook.com/compare/book/19/93/13/" title="сравнение переводов, параллельные ссылки">13</a></sup> Yomon kunlardan ularni Sen omon saqlaysan. Fosiq uchun chuqur qazilguncha omon bo‘ladilar.</div>
  <div id="14"><sup><a href="https://www.kitobook.com/compare/book/19/93/14/" title="сравнение переводов, параллельные ссылки">14</a></sup> Ey Egam, O‘z xalqingni tark etmaysan, O‘zing tanlagan elatingni tashlab qo‘ymaysan.</div>
  <div id="15"><sup><a href="https://www.kitobook.com/compare/book/19/93/15/" title="сравнение переводов, параллельные ссылки">15</a></sup> Hukmning asosi yana adolat bo‘ladi, Jamiki pokdillar adolatni qo‘llab–quvatlaydi.</div>
  <div id="16"><sup><a href="https://www.kitobook.com/compare/book/19/93/16/" title="сравнение переводов, параллельные ссылки">16</a></sup> Fosiqlardan kim meni himoya qiladi? Badkirdorlarga qarshi kim men tomon bo‘ladi?</div>
  <div id="17"><sup><a href="https://www.kitobook.com/compare/book/19/93/17/" title="сравнение переводов, параллельные ссылки">17</a></sup> Ey Egam, agarda Sen menga yordam bermaganingda, Mening jonim tezda o‘lim sukunatiga cho‘kardi.</div>
  <div id="18"><sup><a href="https://www.kitobook.com/compare/book/19/93/18/" title="сравнение переводов, параллельные ссылки">18</a></sup> “Oyoqlarim qoqiladi”, deb o‘ylaganimda, Ey Egam, sodiq sevging meni qo‘lladi.</div>
  <div id="19"><sup><a href="https://www.kitobook.com/compare/book/19/93/19/" title="сравнение переводов, параллельные ссылки">19</a></sup> Ichim xavotirga to‘lib ketganda, Sen bergan tasalli menga quvonch keltirdi.</div>
  <div id="20"><sup><a href="https://www.kitobook.com/compare/book/19/93/20/" title="сравнение переводов, параллельные ссылки">20</a></sup> Zolim hukmdorlar Xudoga sherik bo‘larmi?! Axir, ular farmonlari bilan kulfat keltiradi–ku!</div>
  <div id="21"><sup><a href="https://www.kitobook.com/compare/book/19/93/21/" title="сравнение переводов, параллельные ссылки">21</a></sup> Ular solihlarga qarshi birlashadi, Gunohsizlarni o‘limga mahkum etadi.</div>
  <div id="22"><sup><a href="https://www.kitobook.com/compare/book/19/93/22/" title="сравнение переводов, параллельные ссылки">22</a></sup> Ammo Egam mening qal’amdir, Mening panoh qoyam Xudodir.</div>
  <div id="23"><sup><a href="https://www.kitobook.com/compare/book/19/93/23/" title="сравнение переводов, параллельные ссылки">23</a></sup> Fosiqligi uchun Egamiz ularni qirib tashlaydi, Gunohlari uchun ularga qaytaradi. Ha, Egamiz Xudo ularni ildizidan quritadi.</div>
</div>