<div itemprop="articleBody" class="text">
  <div id="1"><sup><a href="https://www.kitobook.com/compare/book/19/82/1/" title="сравнение переводов, параллельные ссылки">1</a></sup> Osifning sanosi. Qo‘shiq.</div>
  <div id="2"><sup><a href="https://www.kitobook.com/compare/book/19/82/2/" title="сравнение переводов, параллельные ссылки">2</a></sup> Ey Xudo, sukut saqlamagin, Jimjit bo‘lma, ey Xudo, jim turmagin.</div>
  <div id="3"><sup><a href="https://www.kitobook.com/compare/book/19/82/3/" title="сравнение переводов, параллельные ссылки">3</a></sup> Dushmanlaring shovqin–suron solmoqda, G‘animlaring isyon qilmoqda.</div>
  <div id="4"><sup><a href="https://www.kitobook.com/compare/book/19/82/4/" title="сравнение переводов, параллельные ссылки">4</a></sup> Ayyorlik bilan ular xalqingga fitna qiladi, Sen ardoqlaganlarga qarshi qasd qiladi.</div>
  <div id="5"><sup><a href="https://www.kitobook.com/compare/book/19/82/5/" title="сравнение переводов, параллельные ссылки">5</a></sup> Ular aytar: “Qani, o‘sha xalqning ildizini quritaylik, To abad unutilsin Isroilning nomi.”</div>
  <div id="6"><sup><a href="https://www.kitobook.com/compare/book/19/82/6/" title="сравнение переводов, параллельные ссылки">6</a></sup> -</div>
  <div id="7"><sup><a href="https://www.kitobook.com/compare/book/19/82/7/" title="сравнение переводов, параллельные ссылки">7</a></sup> Edomliklar va Ismoil avlodlari, Mo‘abliklar va Hojar nasllari,</div>
  <div id="8"><sup><a href="https://www.kitobook.com/compare/book/19/82/8/" title="сравнение переводов, параллельные ссылки">8</a></sup> Gabol, Ommon va Omolek xalqlari, Tir xalqi bilan Filistiya Yakdil bo‘lib fitna qiladi, Senga qarshi ittifoq tuzadi.</div>
  <div id="9"><sup><a href="https://www.kitobook.com/compare/book/19/82/9/" title="сравнение переводов, параллельные ссылки">9</a></sup> Lut nasli bilan ittifoq tuzib, Ossuriya ham ularga qo‘shilgandi.</div>
  <div id="10"><sup><a href="https://www.kitobook.com/compare/book/19/82/10/" title="сравнение переводов, параллельные ссылки">10</a></sup> Ularni Midiyonlarni jazolaganingday jazola, Xishon soyligida Sisaro, Yobinni qirganingday jazola.</div>
  <div id="11"><sup><a href="https://www.kitobook.com/compare/book/19/82/11/" title="сравнение переводов, параллельные ссылки">11</a></sup> Ular Endo‘rda halok bo‘lgandilar, Yerga tashlangan go‘ngday bo‘lgandilar.</div>
  <div id="12"><sup><a href="https://www.kitobook.com/compare/book/19/82/12/" title="сравнение переводов, параллельные ссылки">12</a></sup> Oriv va Zayovday qilib, ularning yo‘lboshchilarini o‘ldir, Barcha shahzodalarini Zevax va Zalmunoday qilgin.</div>
  <div id="13"><sup><a href="https://www.kitobook.com/compare/book/19/82/13/" title="сравнение переводов, параллельные ссылки">13</a></sup> Axir, ular: “Xudoning o‘tloqlarini O‘zimizniki qilib olaylik”, dedilar.</div>
  <div id="14"><sup><a href="https://www.kitobook.com/compare/book/19/82/14/" title="сравнение переводов, параллельные ссылки">14</a></sup> Ey Xudoyim, ularni xazonday sovurgin, Shamoldagi somonday ularni uchirgin.</div>
  <div id="15"><sup><a href="https://www.kitobook.com/compare/book/19/82/15/" title="сравнение переводов, параллельные ссылки">15</a></sup> O‘rmonni alanga yondirganday,</div>
  <div id="16"><sup><a href="https://www.kitobook.com/compare/book/19/82/16/" title="сравнение переводов, параллельные ссылки">16</a></sup> Ularni bo‘ronlaring ila ta’qib qil. Tepaliklarni olov bilan kuydirganday Ularni dovullaring ila dahshatga sol.</div>
  <div id="17"><sup><a href="https://www.kitobook.com/compare/book/19/82/17/" title="сравнение переводов, параллельные ссылки">17</a></sup> Yuzlarini sharmandalikdan qizartir, Toki ular, ey Egam, Senga intilsin.</div>
  <div id="18"><sup><a href="https://www.kitobook.com/compare/book/19/82/18/" title="сравнение переводов, параллельные ссылки">18</a></sup> Ular doim sharmanda bo‘lib, qo‘rquvga tushsin, Badnom bo‘lib, yo‘q bo‘lib ketsin.</div>
  <div id="19"><sup><a href="https://www.kitobook.com/compare/book/19/82/19/" title="сравнение переводов, параллельные ссылки">19</a></sup> Ular bilsin yolg‘iz Sen Egamiz ekaningni, Sen yer yuzida buyuk hukmdor ekaningni.</div>
</div>