<div itemprop="articleBody" class="text">
  <div id="1"><sup><a href="https://www.kitobook.com/compare/book/19/144/1/" title="сравнение переводов, параллельные ссылки">1</a></sup> Dovudning hamdu sanosi. Ey Xudoyim, Shohim! Seni ulug‘layman! To abad Sening nomingni olqishlayman!</div>
  <div id="2"><sup><a href="https://www.kitobook.com/compare/book/19/144/2/" title="сравнение переводов, параллельные ссылки">2</a></sup> Har kun Seni olqishlayman, Senga to abad hamdu sano aytaman.</div>
  <div id="3"><sup><a href="https://www.kitobook.com/compare/book/19/144/3/" title="сравнение переводов, параллельные ссылки">3</a></sup> Egamiz buyukdir, madh etilsin yanada, Aql yetmas Uning buyukligiga.</div>
  <div id="4"><sup><a href="https://www.kitobook.com/compare/book/19/144/4/" title="сравнение переводов, параллельные ссылки">4</a></sup> Ey Egam, bir nasl boshqasiga maqtar ishlaringni, Ular e’lon qilar qudratli ishlaringni.</div>
  <div id="5"><sup><a href="https://www.kitobook.com/compare/book/19/144/5/" title="сравнение переводов, параллельные ссылки">5</a></sup> Ular shonli dabdabangni, ulug‘vorligingni so‘ylaydilar, Men esa ajoyib mo‘jizalaring haqida o‘ylayman.</div>
  <div id="6"><sup><a href="https://www.kitobook.com/compare/book/19/144/6/" title="сравнение переводов, параллельные ссылки">6</a></sup> Odamlar qo‘rqinchli ishlaring qudrati haqida aytadilar, Men esa buyukligingni e’lon qilgayman.</div>
  <div id="7"><sup><a href="https://www.kitobook.com/compare/book/19/144/7/" title="сравнение переводов, параллельные ссылки">7</a></sup> Insonlar cheksiz ezguligingni xotirlab, gapiraveradilar. Adolatingni ular sevinch ila kuylaydilar.</div>
  <div id="8"><sup><a href="https://www.kitobook.com/compare/book/19/144/8/" title="сравнение переводов, параллельные ссылки">8</a></sup> Egamiz inoyatli, rahmdildir, Jahli tez chiqmaydi, sodiq sevgisi mo‘ldir.</div>
  <div id="9"><sup><a href="https://www.kitobook.com/compare/book/19/144/9/" title="сравнение переводов, параллельные ссылки">9</a></sup> Egamiz har kimsaga himmat qilar, Yaratganlarining har biriga shafqat aylar.</div>
  <div id="10"><sup><a href="https://www.kitobook.com/compare/book/19/144/10/" title="сравнение переводов, параллельные ссылки">10</a></sup> Ey Egam, jamiki yaratganlaring Senga shukr aytar, Jamiki taqvodorlaring Senga olqishlar kuylar.</div>
  <div id="11"><sup><a href="https://www.kitobook.com/compare/book/19/144/11/" title="сравнение переводов, параллельные ссылки">11</a></sup> Saltanating shuhratini ular hikoya qilar, Sening qudrating haqida ular so‘ylab yurar.</div>
  <div id="12"><sup><a href="https://www.kitobook.com/compare/book/19/144/12/" title="сравнение переводов, параллельные ссылки">12</a></sup> Hammani qudratli ishlaringdan, Saltanating shuhratiyu dabdabasidan xabardor qilar.</div>
  <div id="13"><sup><a href="https://www.kitobook.com/compare/book/19/144/13/" title="сравнение переводов, параллельные ссылки">13</a></sup> Sening saltanating abadiy shohlikdir, Hukmronliging nasllar osha davom etar.</div>
  <div id="14"><sup><a href="https://www.kitobook.com/compare/book/19/144/14/" title="сравнение переводов, параллельные ссылки">14</a></sup> Yiqilayotganlarga Egamiz tayanch bo‘ladi, Ikki bukilganlarning qaddini rostlaydi.</div>
  <div id="15"><sup><a href="https://www.kitobook.com/compare/book/19/144/15/" title="сравнение переводов, параллельные ссылки">15</a></sup> Ey Egam, hammaning ko‘zi umid bilan Senga tikilar, O‘z paytida ularning rizqini berasan.</div>
  <div id="16"><sup><a href="https://www.kitobook.com/compare/book/19/144/16/" title="сравнение переводов, параллельные ссылки">16</a></sup> Sen qo‘lingni ochib, Jamiki jonzotning istagini qondirasan.</div>
  <div id="17"><sup><a href="https://www.kitobook.com/compare/book/19/144/17/" title="сравнение переводов, параллельные ссылки">17</a></sup> Egamiz hamma yo‘llarida adolat qilar, Hamma ishlarida sevgisini ko‘rsatar.</div>
  <div id="18"><sup><a href="https://www.kitobook.com/compare/book/19/144/18/" title="сравнение переводов, параллельные ссылки">18</a></sup> Egamiz O‘ziga yolvorganlarning yonidadir, Chin dildan yolvorganlarning yonidadir.</div>
  <div id="19"><sup><a href="https://www.kitobook.com/compare/book/19/144/19/" title="сравнение переводов, параллельные ссылки">19</a></sup> O‘zidan qo‘rqqanlarning tilagini Egamiz qondirar, Ularning nolasini eshitib, ularga najot berar.</div>
  <div id="20"><sup><a href="https://www.kitobook.com/compare/book/19/144/20/" title="сравнение переводов, параллельные ссылки">20</a></sup> Egamiz O‘zini sevguchilarni asraydi, Hamma fosiqlarni qirib tashlaydi.</div>
  <div id="21"><sup><a href="https://www.kitobook.com/compare/book/19/144/21/" title="сравнение переводов, параллельные ссылки">21</a></sup> Egamizning hamdu sanosi doimo tilimda bo‘ladi, Jamiki jonzot Uning muqaddas nomini to abad olqishlaydi.</div>
</div>