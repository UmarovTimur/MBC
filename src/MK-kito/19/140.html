<div itemprop="articleBody" class="text">
  <div id="1"><sup><a href="https://www.kitobook.com/compare/book/19/140/1/" title="сравнение переводов, параллельные ссылки">1</a></sup> Dovud sanosi. Senga yolvoraman, ey Egam, yonimga tez kelgin, Senga yolvorganimda ovozimga quloq solgin.</div>
  <div id="2"><sup><a href="https://www.kitobook.com/compare/book/19/140/2/" title="сравнение переводов, параллельные ссылки">2</a></sup> Ibodatimni tutatqi nazriday qabul qilgin, Qo‘llarimni ko‘targanimni kechki qurbonlik deb bilgin.</div>
  <div id="3"><sup><a href="https://www.kitobook.com/compare/book/19/140/3/" title="сравнение переводов, параллельные ссылки">3</a></sup> Ey Egam, og‘zimga posbon qo‘ygin, Lablarim eshigini qo‘riqlagin.</div>
  <div id="4"><sup><a href="https://www.kitobook.com/compare/book/19/140/4/" title="сравнение переводов, параллельные ссылки">4</a></sup> Yuragimni qabihlikka burmagin, Yomon ishlarga qo‘shilishimga yo‘l qo‘ymagin, Badkirdorlarning jamoasida Ziyofatlarini yeyishimga yo‘l qo‘ymagin.</div>
  <div id="5"><sup><a href="https://www.kitobook.com/compare/book/19/140/5/" title="сравнение переводов, параллельные ссылки">5</a></sup> Mayli, solih odam meni uraversin, Sodiq odam meni to‘g‘rilasin, Boshim shunday a’lo moyni rad qilmasin. Mening ibodatim muttasil Badkirdorlarning qabih ishlariga qarshidir.</div>
  <div id="6"><sup><a href="https://www.kitobook.com/compare/book/19/140/6/" title="сравнение переводов, параллельные ссылки">6</a></sup> Ularning hakamlari qoyadan uloqtiriladi, Shunda fosiqlar so‘zlarim haq ekanligini bilib olishadi.</div>
  <div id="7"><sup><a href="https://www.kitobook.com/compare/book/19/140/7/" title="сравнение переводов, параллельные ссылки">7</a></sup> Badkirdorlar aytar: “Shudgor qilinib, parchalangan yerday, Suyaklarimiz qabr og‘zida maydalanib, sochilib yotibdi.”</div>
  <div id="8"><sup><a href="https://www.kitobook.com/compare/book/19/140/8/" title="сравнение переводов, параллельные ссылки">8</a></sup> Ko‘zlarim Sendadir, ey Egam Rabbiy, Sendan panoh izlayman, Meni tashlab qo‘ymagin.</div>
  <div id="9"><sup><a href="https://www.kitobook.com/compare/book/19/140/9/" title="сравнение переводов, параллельные ссылки">9</a></sup> Badkirdorlarning qopqonlaridan, Ular qo‘ygan tuzoqdan meni saqlagin.</div>
  <div id="10"><sup><a href="https://www.kitobook.com/compare/book/19/140/10/" title="сравнение переводов, параллельные ссылки">10</a></sup> Men sog‘–omon o‘tib ketayin, Fosiqlar o‘zlari qo‘ygan to‘rga tushsin.</div>
</div>