<div itemprop="articleBody" class="text">
  <div id="1"><sup><a href="https://www.kitobook.com/compare/book/02/38/1/" title="сравнение переводов, параллельные ссылки">1</a></sup> Akas yog‘ochidan to‘rtburchak qilib kuydiriladigan qurbonlik uchun qurbongoh yasadilar. Qurbongohning uzunligi besh tirsak, eni ham besh tirsak, bo‘yi uch tirsak edi.</div>
  <div id="2"><sup><a href="https://www.kitobook.com/compare/book/02/38/2/" title="сравнение переводов, параллельные ссылки">2</a></sup> Qurbongohning to‘rtala burchagiga o‘zidan yo‘nib chiqarilgan shox yasadilar. Qurbongoh va uning shoxlarini bronza bilan qopladilar.</div>
  <div id="3"><sup><a href="https://www.kitobook.com/compare/book/02/38/3/" title="сравнение переводов, параллельные ссылки">3</a></sup> Qurbongohning hamma buyumlari — qozonlarni, kuraklarni, tog‘orachalarni, sanchqilarni va olovkuraklarni bronzadan yasadilar.</div>
  <div id="4"><sup><a href="https://www.kitobook.com/compare/book/02/38/4/" title="сравнение переводов, параллельные ссылки">4</a></sup> Qurbongohga bronzadan panjara yasadilar. Panjarani qurbongohning ichiga — o‘rnatilgan bo‘rtiqning ostida o‘rnatdilar, yarmigacha yetib bordi.</div>
  <div id="5"><sup><a href="https://www.kitobook.com/compare/book/02/38/5/" title="сравнение переводов, параллельные ссылки">5</a></sup> Bronza panjaraning to‘rtala burchagiga xodalarni o‘tkazish uchun eritilgan bronzadan to‘rtta halqa yasadilar.</div>
  <div id="6"><sup><a href="https://www.kitobook.com/compare/book/02/38/6/" title="сравнение переводов, параллельные ссылки">6</a></sup> Akas yog‘ochidan xodalar yasab, xodalarni bronza bilan qopladilar.</div>
  <div id="7"><sup><a href="https://www.kitobook.com/compare/book/02/38/7/" title="сравнение переводов, параллельные ссылки">7</a></sup> Qurbongohni xodalar yordamida ko‘tarib yurish uchun qurbongoh yonlaridagi halqalarga xodalarni o‘tkazib qo‘ydilar. Qurbongohning chetlariga taxta qoqib, ichini bo‘sh qoldirdilar.</div>
  <div id="8"><sup><a href="https://www.kitobook.com/compare/book/02/38/8/" title="сравнение переводов, параллельные ссылки">8</a></sup> Uchrashuv chodiriga kiraverishda xizmat qilgan ayollar hadya qilgan bronza oynalardan ular bronza qo‘lyuvgichni va uning tagligini yasadilar.</div>
  <div id="9"><sup><a href="https://www.kitobook.com/compare/book/02/38/9/" title="сравнение переводов, параллельные ссылки">9</a></sup> So‘ngra Muqaddas chodirning hovlisini o‘rab tursin, deb pardadan to‘siq qildilar: to‘sib turadigan pardalarni mayin zig‘ir matosidan qildilar. Hovlining janub tomonidagi pardadan qilingan to‘siqning uzunligi yuz tirsak edi.</div>
  <div id="10"><sup><a href="https://www.kitobook.com/compare/book/02/38/10/" title="сравнение переводов, параллельные ссылки">10</a></sup> O‘sha to‘siqda yigirmata bronzadan qilingan taglikka yigirmata ustun o‘rnatilgan edi. Shu yerdagi pardalarni ushlab turish uchun ustunlarga kumushdan qilingan ilgaklar va halqalarni mahkamladilar.</div>
  <div id="11"><sup><a href="https://www.kitobook.com/compare/book/02/38/11/" title="сравнение переводов, параллельные ссылки">11</a></sup> Hovlining shimol tomonidagi pardadan qilingan to‘siqning uzunligi ham yuz tirsak, uning yigirmata ustuni va bronzadan qilingan tagligi bor edi. Uning pardalarini ushlab turish uchun ustunlariga ham kumushdan qilingan ilgaklar va halqalarni mahkamladilar.</div>
  <div id="12"><sup><a href="https://www.kitobook.com/compare/book/02/38/12/" title="сравнение переводов, параллельные ссылки">12</a></sup> Hovlining g‘arb tomonidagi pardadan qilingan to‘siqning uzunligi ellik tirsak, uning o‘nta ustuni va tagligi bor edi. Uning pardalarini ushlab turish uchun ustunlariga ham kumushdan qilingan ilgaklar va halqalarni mahkamladilar.</div>
  <div id="13"><sup><a href="https://www.kitobook.com/compare/book/02/38/13/" title="сравнение переводов, параллельные ссылки">13</a></sup> Hovlining sharq tomoni ellik tirsak kenglikda edi.</div>
  <div id="14"><sup><a href="https://www.kitobook.com/compare/book/02/38/14/" title="сравнение переводов, параллельные ссылки">14</a></sup> -</div>
  <div id="15"><sup><a href="https://www.kitobook.com/compare/book/02/38/15/" title="сравнение переводов, параллельные ссылки">15</a></sup> Hovlining kirish joyi shu yer edi. Kirishning o‘ng va chap tomonidagi pardadan qilingan to‘siqning uzunligi o‘n besh tirsakdan, har ikki tomonda uchtadan ustun va tagliklar bor edi.</div>
  <div id="16"><sup><a href="https://www.kitobook.com/compare/book/02/38/16/" title="сравнение переводов, параллельные ссылки">16</a></sup> Hovlining hamma tomonidagi to‘sib turadigan pardalarni mayin zig‘ir matosidan qildilar,</div>
  <div id="17"><sup><a href="https://www.kitobook.com/compare/book/02/38/17/" title="сравнение переводов, параллельные ссылки">17</a></sup> ustunlarning tagligini bronzadan, ilgaklari va halqalarini kumushdan qildilar. Ustunlarning tepasini kumush bilan qopladilar. Hovlining hamma ustunlarida kumush halqalar bor edi.</div>
  <div id="18"><sup><a href="https://www.kitobook.com/compare/book/02/38/18/" title="сравнение переводов, параллельные ссылки">18</a></sup> Hovliga kirish joyi uchun parda qildilar. Uni mayin zig‘ir matosidan qilib, ko‘k, safsar va qirmizi iplardan mahorat bilan tikib bezatdilar. Bu pardaning eni yigirma tirsak, bo‘yi hovlining to‘sib turadigan pardalari kabi, besh tirsak edi.</div>
  <div id="19"><sup><a href="https://www.kitobook.com/compare/book/02/38/19/" title="сравнение переводов, параллельные ссылки">19</a></sup> Bu pardani to‘rtta taglikka o‘rnatilgan to‘rtta ustun tirab turdi. Ustunlarning tagligini bronzadan, ilgaklari va halqalarini kumushdan qildilar. Ustunlarning tepasini kumush bilan qopladilar.</div>
  <div id="20"><sup><a href="https://www.kitobook.com/compare/book/02/38/20/" title="сравнение переводов, параллельные ссылки">20</a></sup> Muqaddas chodirni va pardadan qilingan to‘siqni ushlab turadigan barcha qoziqni ham bronzadan qildilar.</div>
  <div id="21"><sup><a href="https://www.kitobook.com/compare/book/02/38/21/" title="сравнение переводов, параллельные ссылки">21</a></sup> Egamizning Musoga bergan amriga ko‘ra, Yahudo qabilasidan Urining o‘g‘li, Xurning nabirasi Bazalil hamma ishlarni bajarib bo‘ldi.</div>
  <div id="22"><sup><a href="https://www.kitobook.com/compare/book/02/38/22/" title="сравнение переводов, параллельные ссылки">22</a></sup> -</div>
  <div id="23"><sup><a href="https://www.kitobook.com/compare/book/02/38/23/" title="сравнение переводов, параллельные ссылки">23</a></sup> Dan qabilasidan bo‘lgan Oxisamax o‘g‘li Oxoliyov uning yonida bo‘ldi. U hunarmand bo‘lib, ijod qilar, buyumlar yasay olardi, ko‘k, safsar, qirmizi iplardan foydalanib, mayin zig‘ir matosiga naqsh solishni bilardi. Musoning ixtiyoridagi ruhoniy Horunning o‘g‘li Itamar nazorati ostida Levi qabilasi ishda foydalanilgan oltin, kumush va bronzaning hisobini olib borgan edi. Muqaddas ahd chodirini yasashda ishlatilgan oltin, kumush va bronza hisobi quyidagicha edi:</div>
  <div id="24"><sup><a href="https://www.kitobook.com/compare/book/02/38/24/" title="сравнение переводов, параллельные ссылки">24</a></sup> Chodir yasalishiga sarf qilingan oltinning jami 62,5 pud edi. Xalq Egamizganazr qilgan oltinning hisobi shuncha edi.</div>
  <div id="25"><sup><a href="https://www.kitobook.com/compare/book/02/38/25/" title="сравнение переводов, параллельные ссылки">25</a></sup> Sanab chiqilgan xalqdan yig‘ilgan kumushning jami hisoblab chiqilganda, 211 pud bo‘ldi.</div>
  <div id="26"><sup><a href="https://www.kitobook.com/compare/book/02/38/26/" title="сравнение переводов, параллельные ссылки">26</a></sup> Bu miqdor hisoblab chiqilgan yigirma va undan yuqori yoshdagi 603.550 odamning har biriga 1,25 misqoldan to‘g‘ri kelardi.</div>
  <div id="27"><sup><a href="https://www.kitobook.com/compare/book/02/38/27/" title="сравнение переводов, параллельные ссылки">27</a></sup> 210 pud kumush eritilib, chodirning romlari va ichki pardani ushlab turadigan ustunlar uchun 100 ta taglik qilishga ishlatildi, har bir taglik uchun 2,1 pud kumush sarf qilindi.</div>
  <div id="28"><sup><a href="https://www.kitobook.com/compare/book/02/38/28/" title="сравнение переводов, параллельные ссылки">28</a></sup> Qolgan 1 pud kumush hovli atrofidagi ustunlar uchun ilgaklar va halqalar yasashga, ustunlarning tepasini qoplashga ishlatildi.</div>
  <div id="29"><sup><a href="https://www.kitobook.com/compare/book/02/38/29/" title="сравнение переводов, параллельные ссылки">29</a></sup> Xalq Egamizga nazr qilgan bronzaning miqdori 151 pud edi.</div>
  <div id="30"><sup><a href="https://www.kitobook.com/compare/book/02/38/30/" title="сравнение переводов, параллельные ссылки">30</a></sup> -</div>
  <div id="31"><sup><a href="https://www.kitobook.com/compare/book/02/38/31/" title="сравнение переводов, параллельные ссылки">31</a></sup> Quyidagi ashyolarni yasashda o‘sha bronza ishlatildi: Uchrashuv chodiriga kiraverishdagi ustunlar uchun tagliklarni, bronza qurbongoh bilan uning bronza panjarasini, uning hamma buyumlarini, hovlining atrofidagi pardalarni ushlab turadigan ustunlar uchun tagliklarni, hovliga kiraverishdagi parda uchun tagliklarni, Muqaddas chodir bilan atrofdagi pardadan qilingan to‘siqni ushlab turadigan barcha qoziqni.</div>
</div>