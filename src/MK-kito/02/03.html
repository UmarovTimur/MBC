<div itemprop="articleBody" class="text">
  <div id="1"><sup><a href="https://www.kitobook.com/compare/book/02/03/1/" title="сравнение переводов, параллельные ссылки">1</a></sup> Musoning qaynatasi — Midiyon yurtining ruhoniysi bo‘lgan Yatro edi. Muso uning qo‘y– echkilarini boqib yurardi. U qo‘y–echkilarni sahroning g‘arb tomoniga haydab, Xudoning muqaddas tog‘i Sinayga borib qoldi.</div>
  <div id="2"><sup><a href="https://www.kitobook.com/compare/book/02/03/2/" title="сравнение переводов, параллельные ссылки">2</a></sup> Birdan butadagi alangada Egamizning farishtasi Musoga zohir bo‘ldi. Muso hayron bo‘ldi: buta yonardi–yu, ammo yonib tugamasdi.</div>
  <div id="3"><sup><a href="https://www.kitobook.com/compare/book/02/03/3/" title="сравнение переводов, параллельные ссылки">3</a></sup> Muso: “Juda g‘alati–ku, borib, bir qaray–chi, buta nimaga yonib tugamayapti ekan”, deb o‘yladi.</div>
  <div id="4"><sup><a href="https://www.kitobook.com/compare/book/02/03/4/" title="сравнение переводов, параллельные ссылки">4</a></sup> Muso yaqinroq bordi, Egamiz uning kelayotganini ko‘rib, butaning orasidan: “Muso! Muso!” deb chaqirdi. — Labbay, shu yerdaman, — deb javob berdi Muso.</div>
  <div id="5"><sup><a href="https://www.kitobook.com/compare/book/02/03/5/" title="сравнение переводов, параллельные ссылки">5</a></sup> — Endi bu yog‘iga kelma! Oyog‘ingdagi chorig‘ingni yech! — dedi Xudo. — Sen turgan joy muqaddas yerdir.</div>
  <div id="6"><sup><a href="https://www.kitobook.com/compare/book/02/03/6/" title="сравнение переводов, параллельные ссылки">6</a></sup> Men ota–bobolaring — Ibrohim, Is’hoq va Yoqubning Xudosiman. Muso Xudoga qarashdan qo‘rqib, darrov yuzini berkitib oldi.</div>
  <div id="7"><sup><a href="https://www.kitobook.com/compare/book/02/03/7/" title="сравнение переводов, параллельные ссылки">7</a></sup> Keyin Egamiz yana aytdi: — Imoning komil bo‘lsin: xalqimning Misrda chekkan azoblarini ko‘rdim, madad so‘rab nazoratchilar zulmi dastidan qilgan faryodlarini eshitdim. Ha, xalqimning chekkan hamma azoblarini bilaman.</div>
  <div id="8"><sup><a href="https://www.kitobook.com/compare/book/02/03/8/" title="сравнение переводов, параллельные ссылки">8</a></sup> Shuning uchun Men xalqimni Misrliklarning zulmidan qutqargani keldim. Men ularni Misrdan olib chiqib, keng, unumdor, sut va asal oqib yotgan yurtga olib borgani keldim. Bu yerda Kan’on, Xet, Amor, Pariz, Xiv va Yobus xalqlari yashaydi.</div>
  <div id="9"><sup><a href="https://www.kitobook.com/compare/book/02/03/9/" title="сравнение переводов, параллельные ссылки">9</a></sup> Xalqimning faryodi Menga yetib keldi. Misrliklar xalqimga qanchalik zulm o‘tkazayotganini ko‘rib turibman.</div>
  <div id="10"><sup><a href="https://www.kitobook.com/compare/book/02/03/10/" title="сравнение переводов, параллельные ссылки">10</a></sup> Qani, bo‘l, seni hozir Misr fir’avni huzuriga yuboraman. Xalqim Isroilni Misrdan sen olib chiqasan.</div>
  <div id="11"><sup><a href="https://www.kitobook.com/compare/book/02/03/11/" title="сравнение переводов, параллельные ссылки">11</a></sup> Shunda Muso Xudoga: — Men kim bo‘libmanki, fir’avnning huzuriga borib Isroil xalqini Misrdan olib chiqsam?! — deb javob berdi.</div>
  <div id="12"><sup><a href="https://www.kitobook.com/compare/book/02/03/12/" title="сравнение переводов, параллельные ссылки">12</a></sup> Xudo esa shunday dedi: — Men sen bilan bo‘laman. Isroil xalqini Misrdan olib chiqqaningdan keyin, shu toqqa kelib, Menga sajda qilasizlar. Seni Men yuborganimning isboti shu bo‘ladi.</div>
  <div id="13"><sup><a href="https://www.kitobook.com/compare/book/02/03/13/" title="сравнение переводов, параллельные ссылки">13</a></sup> Ammo Muso Xudoga quyidagicha javob berdi: — Isroil xalqi oldiga borib: “Sizlarning oldingizga ota–bobolaringizning Xudosi meni yubordi”, deb aytsam, ular “Kim U?” deb so‘raydilar–ku! O‘shanda men nima deb javob beraman?</div>
  <div id="14"><sup><a href="https://www.kitobook.com/compare/book/02/03/14/" title="сравнение переводов, параллельные ссылки">14</a></sup> — Men har doim bor bo‘lgan Xudoman, — deb javob berdi U. — Xalqim Isroilga: “Meni sizlarning oldingizga yuborgan — Men Borman”, deb aytasan.</div>
  <div id="15"><sup><a href="https://www.kitobook.com/compare/book/02/03/15/" title="сравнение переводов, параллельные ссылки">15</a></sup> Isroil xalqiga yana: “Meni sizlarning oldingizga ota–bobolaringiz — Ibrohim, Is’hoq va Yoqubning Xudosi — Egamiz yubordi”, deb ayt. Mening nomim to abad shunday bo‘lsin. Unvonimni kelgusi avlodlar shunday deb aytsin.</div>
  <div id="16"><sup><a href="https://www.kitobook.com/compare/book/02/03/16/" title="сравнение переводов, параллельные ссылки">16</a></sup> Xudo yana Musoga aytdi: — Endi bor, xalqim Isroilning oqsoqollarini to‘plab, ularga: “Ota–bobolaringiz — Ibrohim, Is’hoq va Yoqubning Xudosi — Egangiz menga zohir bo‘ldi”, deb ayt. Ularga shu gapimni yetkaz: “Imoningiz komil bo‘lsin: Misrliklar sizlarga qanday zulm o‘tkazayotganini Men ko‘rib, kuzatib turibman.</div>
  <div id="17"><sup><a href="https://www.kitobook.com/compare/book/02/03/17/" title="сравнение переводов, параллельные ссылки">17</a></sup> Endi va’da berib aytamanki, sizlarni Misrda chekayotgan azob–uqubatlaringizdan xalos qilaman. Sizlarni Kan’on, Xet, Amor, Pariz, Xiv va Yobus xalqlarining yerlariga, sut va asal oqib yotgan yurtga boshlab olib boraman.”</div>
  <div id="18"><sup><a href="https://www.kitobook.com/compare/book/02/03/18/" title="сравнение переводов, параллельные ссылки">18</a></sup> Isroil oqsoqollari senga quloq solishadi. Keyin Misr fir’avni huzuriga ular bilan sen ham birga bor. Fir’avnga shunday denglar: “Ibroniylarning Xudosi — Egamiz O‘zini bizga zohir qildi. Endi bizga ijozat ber, sahroda uch kun yo‘l yurib borib, Egamiz Xudogaqurbonliklar keltiraylik.”</div>
  <div id="19"><sup><a href="https://www.kitobook.com/compare/book/02/03/19/" title="сравнение переводов, параллельные ссылки">19</a></sup> Ammo kuchli bir qo‘l majburlamasa, Misr fir’avni sizlarning ketishingizga ijozat bermasligini bilaman.</div>
  <div id="20"><sup><a href="https://www.kitobook.com/compare/book/02/03/20/" title="сравнение переводов, параллельные ссылки">20</a></sup> O‘shanda Men qo‘limni ko‘tarib, Misrliklarni uraman. Ularning orasida har xil ajoyibotlar bilan Misrni uraman. O‘shandan keyingina fir’avn sizlarning ketishingizga ijozat beradi.</div>
  <div id="21"><sup><a href="https://www.kitobook.com/compare/book/02/03/21/" title="сравнение переводов, параллельные ссылки">21</a></sup> Men shunday qilamanki, xalqimga — sizlarga Misrliklar iltifot ko‘rsatadilar. Sizlar ketayotganlaringizda bo‘sh qo‘l bilan chiqib ketmaysizlar.</div>
  <div id="22"><sup><a href="https://www.kitobook.com/compare/book/02/03/22/" title="сравнение переводов, параллельные ссылки">22</a></sup> Isroil xalqidan har bir ayol Misrlik qo‘shnisidan yoki qo‘shnisining uyida istiqomat qilayotgan Misrlik ayoldan oltin va kumush taqinchoqlar, kiyim–kechaklar so‘rab oladi. O‘g‘illaringizni, qizlaringizni taqinchoqlaru kiyim–kechaklar bilan yasantirasizlar. Shunday qilib, Misrliklarning boyliklarini olib ketasizlar.</div>
</div>