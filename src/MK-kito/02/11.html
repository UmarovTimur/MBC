<div itemprop="articleBody" class="text">
  <div id="1"><sup><a href="https://www.kitobook.com/compare/book/02/11/1/" title="сравнение переводов, параллельные ссылки">1</a></sup> Egamiz Musoga aytgandi: “Men fir’avnning boshiga ham, Misr yurtiga ham yana bitta falokat yuboraman, o‘shandan keyingina bu yerdan ketishingizga u sizlarga ijozat beradi. Bu yurtdan o‘zi sizlarni hatto haydab chiqaradi.</div>
  <div id="2"><sup><a href="https://www.kitobook.com/compare/book/02/11/2/" title="сравнение переводов, параллельные ссылки">2</a></sup> Endi Isroil xalqiga ayt: hamma erkagu ayol Misrlik qo‘shnisidan oltin, kumush taqinchoqlar so‘rab olsin.”</div>
  <div id="3"><sup><a href="https://www.kitobook.com/compare/book/02/11/3/" title="сравнение переводов, параллельные ссылки">3</a></sup> Egamiz Misrliklarni shunday qildiki, ular Isroil xalqiga iltifot ko‘rsatdilar. Musoni ham Misr yurtida, fir’avnning a’yonlari, Misr xalqi ko‘z oldida g‘oyat ulug‘ qilgan edi.</div>
  <div id="4"><sup><a href="https://www.kitobook.com/compare/book/02/11/4/" title="сравнение переводов, параллельные ссылки">4</a></sup> Shunda Muso fir’avnga dedi: — Egamiz shunday aytmoqda: “Tun yarmida Misr bo‘ylab yuraman.</div>
  <div id="5"><sup><a href="https://www.kitobook.com/compare/book/02/11/5/" title="сравнение переводов, параллельные ссылки">5</a></sup> Shunda Misrdagi hamma to‘ng‘ich o‘g‘illar — taxtda o‘tirgan fir’avnning to‘ng‘ichidan tortib, qo‘l tegirmonida o‘tirib ishlayotgan cho‘ri xotinning to‘ng‘ich o‘g‘ligacha nobud bo‘ladi. Hatto chorvaning birinchi erkak bolasigacha nobud bo‘ladi.</div>
  <div id="6"><sup><a href="https://www.kitobook.com/compare/book/02/11/6/" title="сравнение переводов, параллельные ссылки">6</a></sup> Butun Misr bo‘ylab qattiq faryod ko‘tariladi. Bunaqa voqea ilgari bo‘lmagan, bundan keyin ham bo‘lmaydi.</div>
  <div id="7"><sup><a href="https://www.kitobook.com/compare/book/02/11/7/" title="сравнение переводов, параллельные ссылки">7</a></sup> Isroil xalqidan esa birorta odamga, yoki birorta hayvonga hatto it hurib qo‘ymaydi. O‘shanda Men, Egangiz, Isroil xalqini Misr xalqidan ayirganimni bilib olasizlar.”</div>
  <div id="8"><sup><a href="https://www.kitobook.com/compare/book/02/11/8/" title="сравнение переводов, параллельные ссылки">8</a></sup> O‘shanda a’yonlaring hammasi kelib, menga ikki bukilib ta’zim qiladi. Menga: “Sen ham, senga ergashgan xalqing ham ketinglar”, deb yolvorasizlar. Men o‘shandan keyin ketaman. Muso g‘azab bilan fir’avnning huzuridan chiqib ketdi.</div>
  <div id="9"><sup><a href="https://www.kitobook.com/compare/book/02/11/9/" title="сравнение переводов, параллельные ссылки">9</a></sup> Egamiz Musoga shunday degan edi: “Misrda Mening ajoyibotlarim ko‘payishi uchun, fir’avn sizlarning gapingizga quloq solmaydi.”</div>
  <div id="10"><sup><a href="https://www.kitobook.com/compare/book/02/11/10/" title="сравнение переводов, параллельные ссылки">10</a></sup> Muso bilan Horun fir’avnning oldida hamma ajoyibotlarni ko‘rsatib bo‘ldilar. Lekin Egamiz fir’avnning yuragini tosh qilib qo‘ydi. Fir’avn o‘z yurtidan Isroil xalqining ketishiga ijozat bermadi.</div>
</div>