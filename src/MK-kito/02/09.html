<div itemprop="articleBody" class="text">
  <div id="1"><sup><a href="https://www.kitobook.com/compare/book/02/09/1/" title="сравнение переводов, параллельные ссылки">1</a></sup> Shundan keyin Egamiz Musoga yana gapirdi: — Fir’avnning huzuriga borib, unga Mening shu gapimni yetkaz: “Ibroniylarning Xudosi — Egamiz, Mening xalqimga ijozat ber, ular borib, Menga sajda qilishsin, deb aytmoqda.</div>
  <div id="2"><sup><a href="https://www.kitobook.com/compare/book/02/09/2/" title="сравнение переводов, параллельные ссылки">2</a></sup> Agar ijozat bermay, Isroil xalqini ushlab turaversang,</div>
  <div id="3"><sup><a href="https://www.kitobook.com/compare/book/02/09/3/" title="сравнение переводов, параллельные ссылки">3</a></sup> chorvangni — otlaringni, eshaklaringni, tuyalaringni, mol–qo‘ylaringni Egamiz o‘z qudrati bilan urib, og‘ir o‘lat kasali yuboradi.</div>
  <div id="4"><sup><a href="https://www.kitobook.com/compare/book/02/09/4/" title="сравнение переводов, параллельные ссылки">4</a></sup> Egamiz Isroil xalqi bilan Misrliklarning chorvasini ayirib qo‘yadi. Isroil xalqining chorvasidan birortasiyam nobud bo‘lmaydi.</div>
  <div id="5"><sup><a href="https://www.kitobook.com/compare/book/02/09/5/" title="сравнение переводов, параллельные ссылки">5</a></sup> Egamiz vaqtini ham belgilab, aytganlarim ertaga bu yurtda bajo bo‘ladi, deb aytdi.”</div>
  <div id="6"><sup><a href="https://www.kitobook.com/compare/book/02/09/6/" title="сравнение переводов, параллельные ссылки">6</a></sup> Ertasi kuni Egamiz aytganlarini qildi: Misrliklarning chorvasi qirilib ketdi. Isroil xalqining chorvasidan esa birortasini ham nobud qilmadi.</div>
  <div id="7"><sup><a href="https://www.kitobook.com/compare/book/02/09/7/" title="сравнение переводов, параллельные ссылки">7</a></sup> Fir’avn odam yuborib bildiki, Isroil xalqining chorvasidan birortasiyam nobud bo‘lmabdi. Lekin baribir, fir’avnning yuragi toshligicha qolib, Isroil xalqiga ketishga ijozat bermadi.</div>
  <div id="8"><sup><a href="https://www.kitobook.com/compare/book/02/09/8/" title="сравнение переводов, параллельные ссылки">8</a></sup> Shundan keyin Egamiz Muso bilan Horunga yana aytdi: — O‘choqdan bir oz kul olinglar. Muso kulni fir’avnning ko‘zi oldida osmonga sochsin.</div>
  <div id="9"><sup><a href="https://www.kitobook.com/compare/book/02/09/9/" title="сравнение переводов, параллельные ссылки">9</a></sup> Shunda kul changga aylanib, butun Misrni chang qoplaydi. Kul butun yurtdagi insonlarning, hayvonlarning tanasiga yallig‘langan chipqon chiqaradi.</div>
  <div id="10"><sup><a href="https://www.kitobook.com/compare/book/02/09/10/" title="сравнение переводов, параллельные ссылки">10</a></sup> Shunday qilib, Muso bilan Horun o‘choqdan kul olib, fir’avn huzuriga bordilar. Muso kulni osmonga sochgan edi, kul odamlarda va hayvonlarda yallig‘langan chipqon paydo qildi.</div>
  <div id="11"><sup><a href="https://www.kitobook.com/compare/book/02/09/11/" title="сравнение переводов, параллельные ссылки">11</a></sup> Sehrgarlar ham Musoning oldida chipqon og‘rig‘iga chidab turolmadilar. Chunki barcha Misrliklar kabi, sehrgarlarga ham chipqon chiqqan edi.</div>
  <div id="12"><sup><a href="https://www.kitobook.com/compare/book/02/09/12/" title="сравнение переводов, параллельные ссылки">12</a></sup> Ammo Egamiz fir’avnning yuragini tosh qilib qo‘ydi. U Musoga aytganday, Muso bilan Horunning gapiga fir’avn quloq solmadi.</div>
  <div id="13"><sup><a href="https://www.kitobook.com/compare/book/02/09/13/" title="сравнение переводов, параллельные ссылки">13</a></sup> Egamiz Musoga yana dedi: — Sahar payti tur. Fir’avnning huzuriga borib, unga Mening shu gapimni yetkaz: “Ibroniylarning Xudosi — Egamiz aytmoqda: — Mening xalqimga ijozat ber, ular borib, Menga sajda qilsin.</div>
  <div id="14"><sup><a href="https://www.kitobook.com/compare/book/02/09/14/" title="сравнение переводов, параллельные ссылки">14</a></sup> Agar ijozat bermasang, bu dunyoda Menga o‘xshagan xudo yo‘qligini bilib olasan, deb Men o‘zingning, a’yonlaringning, xalqingning ustiga juda og‘ir falokatlarni yuboraman.</div>
  <div id="15"><sup><a href="https://www.kitobook.com/compare/book/02/09/15/" title="сравнение переводов, параллельные ссылки">15</a></sup> Haqiqatan, Men senga qarshi qo‘l ko‘tarib, o‘zing va xalqingni o‘latga duchor qilib, yer yuzidan qirib yuborgan bo‘lardim.</div>
  <div id="16"><sup><a href="https://www.kitobook.com/compare/book/02/09/16/" title="сравнение переводов, параллельные ссылки">16</a></sup> Ammo senga qudratimni ko‘rsatay, butun olamga shuhratimni yoyay, deb yashamog‘ingga izn berdim.</div>
  <div id="17"><sup><a href="https://www.kitobook.com/compare/book/02/09/17/" title="сравнение переводов, параллельные ссылки">17</a></sup> Sen xalqimning ketishiga ijozat bermay, ularga qarshilik qilyapsan.</div>
  <div id="18"><sup><a href="https://www.kitobook.com/compare/book/02/09/18/" title="сравнение переводов, параллельные ссылки">18</a></sup> Bilib qo‘y, Men ertaga shu vaqtda shunaqangi do‘l yog‘diramanki, Misr yurti paydo bo‘lgandan buyon bunaqa do‘lni ko‘rmagan.</div>
  <div id="19"><sup><a href="https://www.kitobook.com/compare/book/02/09/19/" title="сравнение переводов, параллельные ссылки">19</a></sup> Endi, chorvamni va ochiq joylardagi bor mol–mulkimni pana joylarga yig‘inglar, deb farmon ber. Do‘l yoqqanda, uyda bo‘lmay, dalada qolgan hamma odamlaru hayvonlar nobud bo‘ladi.”</div>
  <div id="20"><sup><a href="https://www.kitobook.com/compare/book/02/09/20/" title="сравнение переводов, параллельные ссылки">20</a></sup> Fir’avnning a’yonlaridan ba’zilari Egamizning so‘zlaridan qo‘rqib, qullarini va chorvasini darrov uylariga olib keldilar.</div>
  <div id="21"><sup><a href="https://www.kitobook.com/compare/book/02/09/21/" title="сравнение переводов, параллельные ссылки">21</a></sup> Egamizning so‘zlarini mensimaganlar esa qullari bilan chorvasini ochiq joyda qoldirdilar.</div>
  <div id="22"><sup><a href="https://www.kitobook.com/compare/book/02/09/22/" title="сравнение переводов, параллельные ссылки">22</a></sup> Egamiz Musoga: — Qo‘lingni osmonga uzat! — dedi. — Misrning hamma joyiga, odamlarning, hayvonlarning, daladagi jamiki ekinlarning ustiga do‘l yog‘adi.</div>
  <div id="23"><sup><a href="https://www.kitobook.com/compare/book/02/09/23/" title="сравнение переводов, параллельные ссылки">23</a></sup> Muso tayog‘ini osmonga to‘g‘ri ko‘targan edi, Egamiz momaqaldiroq va do‘l paydo qildi, yerga yashin tushdi. Shunday qilib, Egamiz Misr yurtiga do‘l yubordi.</div>
  <div id="24"><sup><a href="https://www.kitobook.com/compare/book/02/09/24/" title="сравнение переводов, параллельные ссылки">24</a></sup> Natijada g‘oyat kuchli do‘l yog‘ib, uzoq vaqt yashin chaqnadi. Misr paydo bo‘lgandan beri bunaqangi do‘lni ko‘rmagan edi.</div>
  <div id="25"><sup><a href="https://www.kitobook.com/compare/book/02/09/25/" title="сравнение переводов, параллельные ссылки">25</a></sup> Do‘l Misrda ochiq joylardagi hamma narsani — insondan tortib hayvonlaru ekin–tikinlargacha nobud qildi. Daraxtlarni yer bilan yakson qildi.</div>
  <div id="26"><sup><a href="https://www.kitobook.com/compare/book/02/09/26/" title="сравнение переводов, параллельные ссылки">26</a></sup> Faqat Isroil xalqi yashayotgan Go‘shen yerlariga do‘l yog‘madi.</div>
  <div id="27"><sup><a href="https://www.kitobook.com/compare/book/02/09/27/" title="сравнение переводов, параллельные ссылки">27</a></sup> Fir’avn shundan so‘ng Muso bilan Horunni chaqirtirib kelib shunday dedi: — Bu safar men aybdorman. Egangiz haq, men bilan xalqim esa nohaqmiz.</div>
  <div id="28"><sup><a href="https://www.kitobook.com/compare/book/02/09/28/" title="сравнение переводов, параллельные ссылки">28</a></sup> Bu momaqaldiroq bilan do‘lga ortiq bardosh berolmaymiz. Iltimos, Egangizdan so‘rang, bularni to‘xtatsin. Xalqingiz ketishiga ijozat beraman. Sizlar endi Misrda ortiq qolmaysizlar.Bu momaqaldiroq bilan do‘lga ortiq bardosh berolmaymiz. Iltimos, Egangizdan so‘rang, bularni to‘xtatsin. Xalqingiz ketishiga ijozat beraman. Sizlar endi Misrda ortiq qolmaysizlar.</div>
  <div id="29"><sup><a href="https://www.kitobook.com/compare/book/02/09/29/" title="сравнение переводов, параллельные ссылки">29</a></sup> — Shahardan chiqishim bilanoq qo‘llarimni Egamizga cho‘zib iltijo qilaman, — dedi Muso. — Momaqaldiroq to‘xtaydi, do‘l ham yog‘maydi. O‘shanda butun olam Egamizniki ekanini bilasan.</div>
  <div id="30"><sup><a href="https://www.kitobook.com/compare/book/02/09/30/" title="сравнение переводов, параллельные ссылки">30</a></sup> Lekin shunisi menga ma’lumki, o‘zing, a’yonlaring hali ham Parvardigor Egamizdan qo‘rqmaysizlar.</div>
  <div id="31"><sup><a href="https://www.kitobook.com/compare/book/02/09/31/" title="сравнение переводов, параллельные ссылки">31</a></sup> Bu paytda arpa boshoqlagan, zig‘irpoya gullab qolgandi. Zig‘irpoya va arpa payhon bo‘ldi.</div>
  <div id="32"><sup><a href="https://www.kitobook.com/compare/book/02/09/32/" title="сравнение переводов, параллельные ссылки">32</a></sup> Biroq bug‘doy kechki bo‘lgani uchun zarar ko‘rmadi.</div>
  <div id="33"><sup><a href="https://www.kitobook.com/compare/book/02/09/33/" title="сравнение переводов, параллельные ссылки">33</a></sup> Muso fir’avn huzuridan chiqib, shahardan tashqariga bordi. U qo‘llarini Egamizga tomon uzatgan edi, momaqaldiroq va do‘l to‘xtadi, yomg‘ir ham tindi.</div>
  <div id="34"><sup><a href="https://www.kitobook.com/compare/book/02/09/34/" title="сравнение переводов, параллельные ссылки">34</a></sup> Yomg‘ir tinib, do‘l va momaqaldiroq to‘xtaganini fir’avn ko‘rdi–yu, yana gunohga qo‘l urdi. O‘zi ham, a’yonlari ham yuragini tosh qilib oldilar.</div>
  <div id="35"><sup><a href="https://www.kitobook.com/compare/book/02/09/35/" title="сравнение переводов, параллельные ссылки">35</a></sup> Egamiz Muso orqali aytganday, baribir, fir’avnning yuragi toshligicha qolib, Isroil xalqiga ketishga ijozat bermadi.</div>
</div>