<div itemprop="articleBody" class="text">
  <div id="1"><sup><a href="https://www.kitobook.com/compare/book/02/06/1/" title="сравнение переводов, параллельные ссылки">1</a></sup> Shundan so‘ng Egamiz Musoga aytdi: — Fir’avnni nima qilishimni endi ko‘rasan. U qudratli kuchimni ko‘rgandan keyin, xalqim ketishiga ijozat beribgina qolmaydi, hatto xalqimni o‘z yurtidan quvlab yuboradi.</div>
  <div id="2"><sup><a href="https://www.kitobook.com/compare/book/02/06/2/" title="сравнение переводов, параллельные ссылки">2</a></sup> Xudo Musoga yana dedi: — Men Egangizman.</div>
  <div id="3"><sup><a href="https://www.kitobook.com/compare/book/02/06/3/" title="сравнение переводов, параллельные ссылки">3</a></sup> — Ibrohimga, Is’hoqqa va Yoqubga Men Qodir Xudo bo‘lib O‘zimni zohir qildim. Ammo ularga Men, ularning Egasi, deb tanilmagan edim.</div>
  <div id="4"><sup><a href="https://www.kitobook.com/compare/book/02/06/4/" title="сравнение переводов, параллельные ссылки">4</a></sup> Ular Kan’on yurtida musofir bo‘lib yashagan edilar. O‘sha yurtni sizlarga beraman, deb ular bilan ahd qildim.</div>
  <div id="5"><sup><a href="https://www.kitobook.com/compare/book/02/06/5/" title="сравнение переводов, параллельные ссылки">5</a></sup> Misrliklar qul qilgan Isroil xalqining faryodini aniq eshitdim. Men o‘sha ahdimni yodimda tutaman.</div>
  <div id="6"><sup><a href="https://www.kitobook.com/compare/book/02/06/6/" title="сравнение переводов, параллельные ссылки">6</a></sup> Shunday qilib, bu to‘g‘rida Isroil xalqiga Mening shu gapimni yetkaz: “Men Egangizman. Men sizlarni Misrliklarning zulmidan ozod qilaman, qullikdan olib chiqaman. Qudratli kuchim va hukmning buyuk ishlari bilan sizlarni qullikdan ozod qilaman.</div>
  <div id="7"><sup><a href="https://www.kitobook.com/compare/book/02/06/7/" title="сравнение переводов, параллельные ссылки">7</a></sup> Men sizlarni O‘zimning xalqim qilaman, Men sizlarning Xudoyingiz bo‘laman. Sizlarni Misrliklarning zulmidan xalos qilgan Egangiz Xudo Men ekanligimni o‘shanda bilib olasizlar.</div>
  <div id="8"><sup><a href="https://www.kitobook.com/compare/book/02/06/8/" title="сравнение переводов, параллельные ссылки">8</a></sup> Men Ibrohimga, Is’hoqqa va Yoqubga ont ichib, beraman, degan yurtga sizlarni olib boraman. O‘sha yurtni sizlarga mulk qilib beraman. Men Egangizman.”</div>
  <div id="9"><sup><a href="https://www.kitobook.com/compare/book/02/06/9/" title="сравнение переводов, параллельные ссылки">9</a></sup> Muso bu gaplarni Isroil xalqiga aytgan edi, ammo xalq uning gaplariga quloq solmadi. Chunki xalq og‘ir zulm ostida qolib, ruhan tushkunlikka tushgan edi.</div>
  <div id="10"><sup><a href="https://www.kitobook.com/compare/book/02/06/10/" title="сравнение переводов, параллельные ссылки">10</a></sup> Shundan keyin Egamiz Musoga aytdi:</div>
  <div id="11"><sup><a href="https://www.kitobook.com/compare/book/02/06/11/" title="сравнение переводов, параллельные ссылки">11</a></sup> — Misr fir’avni huzuriga borib ayt: Isroil xalqi Misrdan chiqib ketishiga ijozat bersin.</div>
  <div id="12"><sup><a href="https://www.kitobook.com/compare/book/02/06/12/" title="сравнение переводов, параллельные ссылки">12</a></sup> — Gapimga Isroil xalqi quloq solmadi–yu, fir’avn quloq solarmidi?! — dedi Muso. — Qolaversa, yaxshi gapira olmayman–ku!</div>
  <div id="13"><sup><a href="https://www.kitobook.com/compare/book/02/06/13/" title="сравнение переводов, параллельные ссылки">13</a></sup> Ammo Egamiz Muso bilan Horunga amr qildi: “Misr fir’avni oldiga qaytib boringlar. Isroil xalqi Misrdan ketishiga ijozat bering, deb talab qilinglar.”</div>
  <div id="14"><sup><a href="https://www.kitobook.com/compare/book/02/06/14/" title="сравнение переводов, параллельные ссылки">14</a></sup> Ba’zi Isroil qabilalarining urug‘boshilari quyidagilardir: Yoqubning to‘ng‘ich o‘g‘li Ruben nasliga Xano‘x, Palluv, Xazron va Karmi kiradi. Ularning nasli Ruben urug‘lari edi.</div>
  <div id="15"><sup><a href="https://www.kitobook.com/compare/book/02/06/15/" title="сравнение переводов, параллельные ссылки">15</a></sup> Shimo‘nning nasliga Yamuvol, Yomin, Oxad, Yoxin, Zo‘xar va Kan’onlik ayoldan tug‘ilgan o‘g‘li Shovul kiradi. Ularning nasli Shimo‘n urug‘lari edi.</div>
  <div id="16"><sup><a href="https://www.kitobook.com/compare/book/02/06/16/" title="сравнение переводов, параллельные ссылки">16</a></sup> Levi nasliga Gershon, Qohot va Marori kiradi. Levi 137 yil yashadi. Bu nasldan kelib chiqqan urug‘lar quyidagilardir:</div>
  <div id="17"><sup><a href="https://www.kitobook.com/compare/book/02/06/17/" title="сравнение переводов, параллельные ссылки">17</a></sup> Gershonning nasliga Lubnax va Shimax kiradi, ularning har biri urug‘boshilardir.</div>
  <div id="18"><sup><a href="https://www.kitobook.com/compare/book/02/06/18/" title="сравнение переводов, параллельные ссылки">18</a></sup> Qohotning nasliga Imrom, Izxor, Xevron va Uziyol kiradi. Qohot 133 yil yashadi.</div>
  <div id="19"><sup><a href="https://www.kitobook.com/compare/book/02/06/19/" title="сравнение переводов, параллельные ссылки">19</a></sup> Marorining nasliga Maxli va Mushi kiradi. Yuqoridagi ro‘yxat Levi nasli va ularning urug‘larinikidir.</div>
  <div id="20"><sup><a href="https://www.kitobook.com/compare/book/02/06/20/" title="сравнение переводов, параллельные ссылки">20</a></sup> Imrom o‘zining ammasi Yo‘xavadga uylandi. Imrom xotinidan Horun va Musoni ko‘rdi. Imrom 137 yil yashadi.</div>
  <div id="21"><sup><a href="https://www.kitobook.com/compare/book/02/06/21/" title="сравнение переводов, параллельные ссылки">21</a></sup> Izxorning nasli Ko‘rax, Nafax va Zixridir.</div>
  <div id="22"><sup><a href="https://www.kitobook.com/compare/book/02/06/22/" title="сравнение переводов, параллельные ссылки">22</a></sup> Uziyolning nasli Mishail, Elzafan va Sitridir.</div>
  <div id="23"><sup><a href="https://www.kitobook.com/compare/book/02/06/23/" title="сравнение переводов, параллельные ссылки">23</a></sup> Horun Elishbaga uylandi. U Ominadovning qizi, Naxsho‘nning singlisidir. Horun xotinidan Nadov, Abihu, Elazar va Itamarni ko‘rdi.</div>
  <div id="24"><sup><a href="https://www.kitobook.com/compare/book/02/06/24/" title="сравнение переводов, параллельные ссылки">24</a></sup> Ko‘raxning nasli Aser, Elqana va Abuasafdir. Ularning nasli Ko‘rax urug‘lariga asos soldi.</div>
  <div id="25"><sup><a href="https://www.kitobook.com/compare/book/02/06/25/" title="сравнение переводов, параллельные ссылки">25</a></sup> Horunning o‘g‘li Elazar Futiyolning qizlaridan biriga uylandi. Elazar xotinidan Finxazni ko‘rdi. Urug‘lari bo‘yicha Levi qabilasining urug‘boshilari ana shulardir.</div>
  <div id="26"><sup><a href="https://www.kitobook.com/compare/book/02/06/26/" title="сравнение переводов, параллельные ссылки">26</a></sup> Yuqorida aytib o‘tilgan Horun va Musoga Egamiz: “Isroilning har bir oilasi va qabilasini Misrdan olib chiqinglar!” deb amr berdi.</div>
  <div id="27"><sup><a href="https://www.kitobook.com/compare/book/02/06/27/" title="сравнение переводов, параллельные ссылки">27</a></sup> Ular: “Isroil xalqini ozod qiling”, deb Misr fir’avniga buyruq berdilar.</div>
  <div id="28"><sup><a href="https://www.kitobook.com/compare/book/02/06/28/" title="сравнение переводов, параллельные ссылки">28</a></sup> Shunday qilib, Egamiz Muso bilan Misrda gaplashganda,</div>
  <div id="29"><sup><a href="https://www.kitobook.com/compare/book/02/06/29/" title="сравнение переводов, параллельные ссылки">29</a></sup> unga: “Men Egangizman, senga aytganlarimning hammasini Misr fir’avniga yetkaz!” deb amr bergan edi.</div>
  <div id="30"><sup><a href="https://www.kitobook.com/compare/book/02/06/30/" title="сравнение переводов, параллельные ссылки">30</a></sup> Muso esa Egamizning oldida: “Men yaxshi gapira olmayman–ku! Fir’avn mening gapimga quloq solmaydi!” degan edi.</div>
</div>