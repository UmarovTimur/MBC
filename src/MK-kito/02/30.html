<div itemprop="articleBody" class="text">
  <div id="1"><sup><a href="https://www.kitobook.com/compare/book/02/30/1/" title="сравнение переводов, параллельные ссылки">1</a></sup> Tutatqi tutatish uchun akas yog‘ochidan qurbongoh yasat.</div>
  <div id="2"><sup><a href="https://www.kitobook.com/compare/book/02/30/2/" title="сравнение переводов, параллельные ссылки">2</a></sup> Qurbongoh to‘rtburchak, uzunligi bir tirsak, eni ham bir tirsak, bo‘yi esa ikki tirsak bo‘lsin. Qurbongohning shoxlari o‘zidan yo‘nib chiqarilsin.</div>
  <div id="3"><sup><a href="https://www.kitobook.com/compare/book/02/30/3/" title="сравнение переводов, параллельные ссылки">3</a></sup> Qurbongohning ustini, yon atrofini, shoxlarini toza oltin bilan qoplat, aylanasi bo‘ylab oltindan gulchambar yasat.</div>
  <div id="4"><sup><a href="https://www.kitobook.com/compare/book/02/30/4/" title="сравнение переводов, параллельные ссылки">4</a></sup> -</div>
  <div id="5"><sup><a href="https://www.kitobook.com/compare/book/02/30/5/" title="сравнение переводов, параллельные ссылки">5</a></sup> Qurbongohning ikki tomonidagi gulchambarning ostiga ikkita oltin halqa o‘rnashtir. Akas yog‘ochidan ikkita xoda yasatib, ularni oltin bilan qoplat. Bu xodalarni halqalardan o‘tkazib, qurbongohni ko‘tarib yurishda foydalan.</div>
  <div id="6"><sup><a href="https://www.kitobook.com/compare/book/02/30/6/" title="сравнение переводов, параллельные ссылки">6</a></sup> Tutatqi qurbongohiniahd sandig‘ining qopqog‘i oldida osilib turadigan ichki pardaning tashqarisiga qo‘ydir. Bu joy — sen bilan Men uchrashadigan joyning tashqarisida.</div>
  <div id="7"><sup><a href="https://www.kitobook.com/compare/book/02/30/7/" title="сравнение переводов, параллельные ссылки">7</a></sup> Horun har kuni ertalab o‘sha chiroqlardan xabar olganda bu qurbongohda xushbo‘y hidli tutatqi tutatsin.</div>
  <div id="8"><sup><a href="https://www.kitobook.com/compare/book/02/30/8/" title="сравнение переводов, параллельные ссылки">8</a></sup> U kechqurun chiroqlardan xabar olganda ham tutatqi tutatsin. Bu tutatqi nazrlari sizlarning avlodlaringiz osha Men, Egangizning huzurida har kuni tutatilishi lozim.</div>
  <div id="9"><sup><a href="https://www.kitobook.com/compare/book/02/30/9/" title="сравнение переводов, параллельные ссылки">9</a></sup> Bu qurbongohda faqat muqaddas tutatqini tutatinglar. Qurbongohda kuydiriladigan qurbonlik yoki don nazri qilmanglar, sharob nazri ham qilmanglar.</div>
  <div id="10"><sup><a href="https://www.kitobook.com/compare/book/02/30/10/" title="сравнение переводов, параллельные ссылки">10</a></sup> Horun bir yilda bir marta qurbongoh uchun poklash marosimini o‘tkazsin. Buning uchun gunoh qurbonligining qonidan qurbongohning to‘rtala shohiga surtib, qurbongohni poklasin. Bu marosim har yili avlodlar osha qilinishi lozim. Bu qurbongoh Men, Egangizga, bag‘ishlangan g‘oyat muqaddas qurbongohdir.”</div>
  <div id="11"><sup><a href="https://www.kitobook.com/compare/book/02/30/11/" title="сравнение переводов, параллельные ссылки">11</a></sup> So‘ngra Egamiz Musoga yana gapirdi:</div>
  <div id="12"><sup><a href="https://www.kitobook.com/compare/book/02/30/12/" title="сравнение переводов, параллельные ссылки">12</a></sup> “Isroilda katta bo‘lgan odamlarni sanaganingda, har bir odam sanoq paytida Men, Egangizga, himoya qiladigan to‘lov to‘lasin. Shunda sen ularni sanaganingda, ularga kulfat keltirmayman.</div>
  <div id="13"><sup><a href="https://www.kitobook.com/compare/book/02/30/13/" title="сравнение переводов, параллельные ссылки">13</a></sup> -</div>
  <div id="14"><sup><a href="https://www.kitobook.com/compare/book/02/30/14/" title="сравнение переводов, параллельные ссылки">14</a></sup> Yigirma va undan yuqori yoshdagi sanoqqa kiradigan har bir odam 1,25 misqol kumushdan Men, Egangizga, nazr qilishi lozim.</div>
  <div id="15"><sup><a href="https://www.kitobook.com/compare/book/02/30/15/" title="сравнение переводов, параллельные ссылки">15</a></sup> Ular o‘zlarini Mening hukmimdan himoya qiladigan nazrni qilganlarida, boy odam o‘shandan ko‘p bermasin, kambag‘al ham o‘shandan oz bermasin.</div>
  <div id="16"><sup><a href="https://www.kitobook.com/compare/book/02/30/16/" title="сравнение переводов, параллельные ссылки">16</a></sup> Bag‘ishlangan bu kumushni Uchrashuv chodirini yasash uchun sarf qil. Men, Egangizning huzurida bu kumush Isroil xalqiga hukmimdan himoya qiladigan nazr berilganini eslatib turadi.”</div>
  <div id="17"><sup><a href="https://www.kitobook.com/compare/book/02/30/17/" title="сравнение переводов, параллельные ссылки">17</a></sup> Egamiz Musoga yana gapirdi:</div>
  <div id="18"><sup><a href="https://www.kitobook.com/compare/book/02/30/18/" title="сравнение переводов, параллельные ссылки">18</a></sup> “Yuvinish uchun bronzadan qo‘lyuvgich yasat. Qo‘lyuvgichning tagligi ham bronzadan bo‘lsin. Qo‘lyuvgichni Uchrashuv chodiri bilan qurbongoh o‘rtasiga o‘rnatib, unga suv quy.</div>
  <div id="19"><sup><a href="https://www.kitobook.com/compare/book/02/30/19/" title="сравнение переводов, параллельные ссылки">19</a></sup> Horun bilan uning o‘g‘illari qo‘lyuvgichdagi suv bilan qo‘llarini va oyoqlarini yuvishsin.</div>
  <div id="20"><sup><a href="https://www.kitobook.com/compare/book/02/30/20/" title="сравнение переводов, параллельные ссылки">20</a></sup> Ular Uchrashuv chodiriga kirayotganlarida, suvda yuvinishsin. Shunda ular nobud bo‘lmaydi. Yoki ular ruhoniy bo‘lib, qurbongohda kuydirgani nazrlar olib kelib Men, Egangizga, xizmat qilganlarida,</div>
  <div id="21"><sup><a href="https://www.kitobook.com/compare/book/02/30/21/" title="сравнение переводов, параллельные ссылки">21</a></sup> qo‘l–oyoqlarini suvda yuvishsin. Shunda ham ular nobud bo‘lmaydi. Bu Horun va uning nasllari uchun avlodlari osha saqlab olib o‘tish uchun doimiy qonundir.”</div>
  <div id="22"><sup><a href="https://www.kitobook.com/compare/book/02/30/22/" title="сравнение переводов, параллельные ссылки">22</a></sup> Egamiz Musoga yana aytdi:</div>
  <div id="23"><sup><a href="https://www.kitobook.com/compare/book/02/30/23/" title="сравнение переводов, параллельные ссылки">23</a></sup> “Quyidagi eng yaxshi xushbo‘y hidli ziravorlardan ol: 1250 misqol suyuq mirra, 625 misqol dolchin, 625 misqol qamish</div>
  <div id="24"><sup><a href="https://www.kitobook.com/compare/book/02/30/24/" title="сравнение переводов, параллельные ссылки">24</a></sup> va 1250 misqol kassiya. Sakkiz kosa zaytun moyi olib,</div>
  <div id="25"><sup><a href="https://www.kitobook.com/compare/book/02/30/25/" title="сравнение переводов, параллельные ссылки">25</a></sup> usta odam xushbo‘y hidli moy qilish uchun ziravorlarni moy bilan aralashtirsin. Bu muqaddas qiladigan moydir.</div>
  <div id="26"><sup><a href="https://www.kitobook.com/compare/book/02/30/26/" title="сравнение переводов, параллельные ссылки">26</a></sup> Bu moyni Uchrashuv chodiriga, ahd sandig‘iga,</div>
  <div id="27"><sup><a href="https://www.kitobook.com/compare/book/02/30/27/" title="сравнение переводов, параллельные ссылки">27</a></sup> xontaxtaga va xontaxtaning hamma buyumlariga, chiroqpoyaga va uning hamma buyumlariga, tutatqi qurbongohiga,</div>
  <div id="28"><sup><a href="https://www.kitobook.com/compare/book/02/30/28/" title="сравнение переводов, параллельные ссылки">28</a></sup> qurbonlik kuydiriladigan qurbongohga va uning hamma buyumlariga, qo‘lyuvgichga va uning tagligiga surt.</div>
  <div id="29"><sup><a href="https://www.kitobook.com/compare/book/02/30/29/" title="сравнение переводов, параллельные ссылки">29</a></sup> Shu tariqa bu narsalarni Menga bag‘ishla. Shunda ular g‘oyat muqaddas bo‘ladi. Birontasi yoki biron narsa ularga tekkanda, muqaddas bo‘ladi.</div>
  <div id="30"><sup><a href="https://www.kitobook.com/compare/book/02/30/30/" title="сравнение переводов, параллельные ссылки">30</a></sup> So‘ng Horun bilan o‘g‘illariga bu moydan surtib, ularni bag‘ishla, toki ular ruhoniy bo‘lib, Menga xizmat qilishsin.</div>
  <div id="31"><sup><a href="https://www.kitobook.com/compare/book/02/30/31/" title="сравнение переводов, параллельные ссылки">31</a></sup> Isroil xalqiga esa Mening shu gapimni yetkaz: — Muqaddas qiladigan moy sizlarning butun avlodlaringiz osha Menga bag‘ishlansin.</div>
  <div id="32"><sup><a href="https://www.kitobook.com/compare/book/02/30/32/" title="сравнение переводов, параллельные ссылки">32</a></sup> Bu moy ruhoniy bo‘lmagan odamning tanasiga surtilmasligi kerak. Shu tarkibdagi moy aralashmasini sizlar tayyorlamanglar. Chunki bu moy muqaddasdir, sizlar buni muqaddas, deb qarashingiz lozim.</div>
  <div id="33"><sup><a href="https://www.kitobook.com/compare/book/02/30/33/" title="сравнение переводов, параллельные ссылки">33</a></sup> Kimki bunga o‘xshash hidli moyni tayyorlasa yoki bu moydan ruhoniy bo‘lmagan odam ustiga surtsa, u Isroil xalqi orasidan yo‘q qilinadi.”</div>
  <div id="34"><sup><a href="https://www.kitobook.com/compare/book/02/30/34/" title="сравнение переводов, параллельные ссылки">34</a></sup> Egamiz yana Musoga gapirdi: “Quyidagi xushbo‘y hidli ziravorlarni olib, ularni aralashtir: yelimdan qilingan ziravor, moluska qobig‘idan qilingan ziravor, xilvon.</div>
  <div id="35"><sup><a href="https://www.kitobook.com/compare/book/02/30/35/" title="сравнение переводов, параллельные ссылки">35</a></sup> So‘ngra usta odam toza xushbo‘y tutatqidan, xushbo‘y hidli aralashmadan bir o‘lchovda olsin. Ularni tuz bilan aralashtirib, toza, muqaddas bo‘ladigan tutatqi qilsin.</div>
  <div id="36"><sup><a href="https://www.kitobook.com/compare/book/02/30/36/" title="сравнение переводов, параллельные ссылки">36</a></sup> Bu tutatqidan bir qismini olib, mayda qilib tuy va Men sen bilan uchrashadigan Uchrashuv chodiridagi ahd sandig‘i oldiga qo‘y. Bu tutatqini sizlar g‘oyat muqaddas deb bilishingiz lozim.</div>
  <div id="37"><sup><a href="https://www.kitobook.com/compare/book/02/30/37/" title="сравнение переводов, параллельные ссылки">37</a></sup> O‘sha tarkibdagi tutatqi aralashmasini o‘zlaringiz uchun qilmanglar. Buni Men, Egangizga, bag‘ishlangan muqaddas tutatqi, deb qara.</div>
  <div id="38"><sup><a href="https://www.kitobook.com/compare/book/02/30/38/" title="сравнение переводов, параллельные ссылки">38</a></sup> Kimki tutatgani o‘zicha shunga o‘xshagan tutatqi qilsa, u Isroil xalqi orasidan yo‘q qilinadi.”</div>
</div>