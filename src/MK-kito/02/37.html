<div itemprop="articleBody" class="text">
  <div id="1"><sup><a href="https://www.kitobook.com/compare/book/02/37/1/" title="сравнение переводов, параллельные ссылки">1</a></sup> Bazalilning ko‘rsatmasi bilan akas yog‘ochidan sandiq yasadilar. Sandiqning uzunligi ikki yarim tirsak, eni bir yarim tirsak, bo‘yi bir yarim tirsak edi.</div>
  <div id="2"><sup><a href="https://www.kitobook.com/compare/book/02/37/2/" title="сравнение переводов, параллельные ссылки">2</a></sup> Sandiqning ichkariyu tashqarisini toza oltin bilan qoplab, aylanasi bo‘ylab oltin gulchambar qildilar.</div>
  <div id="3"><sup><a href="https://www.kitobook.com/compare/book/02/37/3/" title="сравнение переводов, параллельные ссылки">3</a></sup> Sandiq uchun eritilgan oltindan to‘rtta halqa yasab, to‘rtala oyog‘iga mahkamladilar: ikkita halqa bir tomonida, ikkita halqa ikkinchi tomonida edi.</div>
  <div id="4"><sup><a href="https://www.kitobook.com/compare/book/02/37/4/" title="сравнение переводов, параллельные ссылки">4</a></sup> Keyin akas yog‘ochidan xodalar yasab, xodalarni oltin bilan qopladilar.</div>
  <div id="5"><sup><a href="https://www.kitobook.com/compare/book/02/37/5/" title="сравнение переводов, параллельные ссылки">5</a></sup> Sandiqning ikkala tomonidagi halqadan sandiqni ko‘tarib yurish uchun xodalarni o‘tkazdilar.</div>
  <div id="6"><sup><a href="https://www.kitobook.com/compare/book/02/37/6/" title="сравнение переводов, параллельные ссылки">6</a></sup> Toza oltindan sandiqning qopqog‘ini yasadilar. Bu qopqoqning uzunligi ikki yarim tirsak, eni bir yarim tirsak edi.</div>
  <div id="7"><sup><a href="https://www.kitobook.com/compare/book/02/37/7/" title="сравнение переводов, параллельные ссылки">7</a></sup> Shu bilan birga, oltindan ikkita karub yasadilar: ikkala karubni ham qopqoqning ikki chetiga zarb urib yasadilar.</div>
  <div id="8"><sup><a href="https://www.kitobook.com/compare/book/02/37/8/" title="сравнение переводов, параллельные ссылки">8</a></sup> Bitta karub qopqoqning bir chetida, ikkinchi karub ikkinchi chetida bo‘lib, har ikkalasi qopqoq bilan bir butunni tashkil qildi.</div>
  <div id="9"><sup><a href="https://www.kitobook.com/compare/book/02/37/9/" title="сравнение переводов, параллельные ссылки">9</a></sup> Karublarning tepaga ko‘tarilgan qanotlari qopqoqni berkitib turardi. Ular yuzma–yuz turib, qopqoqqa qaragan edi.</div>
  <div id="10"><sup><a href="https://www.kitobook.com/compare/book/02/37/10/" title="сравнение переводов, параллельные ссылки">10</a></sup> Akas yog‘ochidan xontaxta yasadilar. Xontaxtaning uzunligi ikki tirsak, eni bir tirsak, bo‘yi bir yarim tirsak edi.</div>
  <div id="11"><sup><a href="https://www.kitobook.com/compare/book/02/37/11/" title="сравнение переводов, параллельные ссылки">11</a></sup> Xontaxtani toza oltin bilan qoplab, chetlariga aylantirib oltin gulchambar yasadilar.</div>
  <div id="12"><sup><a href="https://www.kitobook.com/compare/book/02/37/12/" title="сравнение переводов, параллельные ссылки">12</a></sup> Yana xontaxtaning aylanasi bo‘ylab to‘rt enli qilib oltin bilan qoplangan taxta qilib, uni xontaxta oyoqlariga mahkamladilar. Oltin gulchambarni xontaxtaning aylanasi bo‘ylab taxta ustiga qildilar.</div>
  <div id="13"><sup><a href="https://www.kitobook.com/compare/book/02/37/13/" title="сравнение переводов, параллельные ссылки">13</a></sup> -</div>
  <div id="14"><sup><a href="https://www.kitobook.com/compare/book/02/37/14/" title="сравнение переводов, параллельные ссылки">14</a></sup> 15Yana eritilgan oltindan to‘rtta halqa yasab, har birini taxta mahkamlangan joyning yoniga — to‘rtala burchagidagi to‘rtala oyog‘iga o‘rnashtirdilar.</div>
  <div id="15"><sup><a href="https://www.kitobook.com/compare/book/02/37/15/" title="сравнение переводов, параллельные ссылки">15</a></sup> Akas yog‘ochidan ikkita xoda yasab, ularni oltin bilan qopladilar. Bu xodalarni halqalardan o‘tkazib, xontaxtani ko‘tarib yurish uchun foydalanilar edi.</div>
  <div id="16"><sup><a href="https://www.kitobook.com/compare/book/02/37/16/" title="сравнение переводов, параллельные ссылки">16</a></sup> Xontaxtaga qo‘yiladigan buyumlarni — lagan, piyolalar, sharob nazr qilish uchun kosa va ko‘zalarni toza oltindan yasadilar.</div>
  <div id="17"><sup><a href="https://www.kitobook.com/compare/book/02/37/17/" title="сравнение переводов, параллельные ссылки">17</a></sup> Toza, zarb qilingan oltindan chiroqpoya yasadilar. Butun chiroqpoyani va uning bezaklarini bir butun qilib yasadilar. Chiroqpoyaning tagligi, tanasi, kurtakli gulga o‘xshash shakldagi piyolalari bor edi.</div>
  <div id="18"><sup><a href="https://www.kitobook.com/compare/book/02/37/18/" title="сравнение переводов, параллельные ссылки">18</a></sup> Yana chiroqpoyaning tanasidan oltita shoxcha chiqarildi: uchta shoxchasi bir yonidan, uchta shoxchasi ikkinchi yonidan chiqarildi.</div>
  <div id="19"><sup><a href="https://www.kitobook.com/compare/book/02/37/19/" title="сравнение переводов, параллельные ссылки">19</a></sup> Chiroqpoyaning tanasidan chiqadigan shoxchalarning har birida kurtakli bodom guliga o‘xshash shakldagi uchta piyola bor edi.</div>
  <div id="20"><sup><a href="https://www.kitobook.com/compare/book/02/37/20/" title="сравнение переводов, параллельные ссылки">20</a></sup> Chiroqpoyaning tanasida kurtakli bodom guliga o‘xshash shakldagi to‘rtta piyola bor edi.</div>
  <div id="21"><sup><a href="https://www.kitobook.com/compare/book/02/37/21/" title="сравнение переводов, параллельные ссылки">21</a></sup> Chiroqpoyaning tanasidan chiqadigan shoxchalarning har juftida bu kurtaklardan uchtasi birin–ketin tizilib turardi.</div>
  <div id="22"><sup><a href="https://www.kitobook.com/compare/book/02/37/22/" title="сравнение переводов, параллельные ссылки">22</a></sup> Chiroqpoyani shoxchalari va kurtaklari bilan bitta qilib zarb qilingan toza oltinning yaxlit bo‘lagidan yasadilar.</div>
  <div id="23"><sup><a href="https://www.kitobook.com/compare/book/02/37/23/" title="сравнение переводов, параллельные ссылки">23</a></sup> Chiroqpoyaga yettita moychiroq yasadilar. Moychiroqlarga qarab turishda foydalangani toza oltindan qisqichlar va patnislar yasadilar.</div>
  <div id="24"><sup><a href="https://www.kitobook.com/compare/book/02/37/24/" title="сравнение переводов, параллельные ссылки">24</a></sup> Chiroqpoya bilan uning hamma buyumlarini ikki pud toza oltindan yasadilar.</div>
  <div id="25"><sup><a href="https://www.kitobook.com/compare/book/02/37/25/" title="сравнение переводов, параллельные ссылки">25</a></sup> Akas yog‘ochidan tutatqi qurbongohi yasadilar. Qurbongoh to‘rtburchak bo‘lib, uzunligi bir tirsak, eni ham bir tirsak, bo‘yi esa ikki tirsak edi. Qurbongohning shoxlari o‘zidan yo‘nib chiqarildi.</div>
  <div id="26"><sup><a href="https://www.kitobook.com/compare/book/02/37/26/" title="сравнение переводов, параллельные ссылки">26</a></sup> Qurbongohning ustini, yon atrofini, shoxlarini toza oltin bilan qopladilar, aylanasi bo‘ylab oltindan gulchambar yasadilar.</div>
  <div id="27"><sup><a href="https://www.kitobook.com/compare/book/02/37/27/" title="сравнение переводов, параллельные ссылки">27</a></sup> Qurbongohning ikki tomonidagi gulchambarning ostiga ikkita oltin halqa o‘rnashtirdilar.</div>
  <div id="28"><sup><a href="https://www.kitobook.com/compare/book/02/37/28/" title="сравнение переводов, параллельные ссылки">28</a></sup> Akas yog‘ochidan ikkita xoda yasab, ularni oltin bilan qopladilar. Bu xodalarni halqalardan o‘tkazib, qurbongohni ko‘tarib yurish uchun foydalanilar edi.</div>
  <div id="29"><sup><a href="https://www.kitobook.com/compare/book/02/37/29/" title="сравнение переводов, параллельные ссылки">29</a></sup> Usta odam muqaddas qiladigan moy va toza, xushbo‘y hidli tutatqi tayyorladi.</div>
</div>