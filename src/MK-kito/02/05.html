<div itemprop="articleBody" class="text">
  <div id="1"><sup><a href="https://www.kitobook.com/compare/book/02/05/1/" title="сравнение переводов, параллельные ссылки">1</a></sup> Shundan keyin Muso bilan Horun fir’avn huzuriga borib, unga shunday dedilar: — Isroil xalqining Xudosi — Egamiz shunday aytmoqda: “Xalqimga ijozat ber, ular sahro ichkarisiga borib, Menga atab bayram nishonlashsin.”</div>
  <div id="2"><sup><a href="https://www.kitobook.com/compare/book/02/05/2/" title="сравнение переводов, параллельные ссылки">2</a></sup> Fir’avn esa: — Egangiz kim o‘zi?! Uning so‘ziga kirib Men Isroil xalqini qo‘yib yuboraymi?! — dedi. — Egangizni tanimayman, Isroil xalqining ketishiga esa ijozat bermayman.</div>
  <div id="3"><sup><a href="https://www.kitobook.com/compare/book/02/05/3/" title="сравнение переводов, параллельные ссылки">3</a></sup> Shunda Muso bilan Horun: — Ibroniylarning Xudosi bizga O‘zini zohir qildi, — deb javob berishdi. — Ijozat ber, sahroda uch kun yo‘l yurib borib, Egamiz Xudogaqurbonliklar keltiraylik. Aks holda, U bizni yo o‘latga mubtalo qiladi, yoki qilichning damiga ro‘para qilib jazolaydi.</div>
  <div id="4"><sup><a href="https://www.kitobook.com/compare/book/02/05/4/" title="сравнение переводов, параллельные ссылки">4</a></sup> Lekin Misr fir’avni: — Ey, Muso! Ey, Horun! Nimaga xalqni ishdan qoldiryapsizlar?! — dedi. — Boringlar, ishlaringizni qilinglar!</div>
  <div id="5"><sup><a href="https://www.kitobook.com/compare/book/02/05/5/" title="сравнение переводов, параллельные ссылки">5</a></sup> Qaranglar, bu yerda qancha qarollar bor–a! Sizlar bo‘lsa, ularni chalg‘itib, ishdan qo‘ymoqchisizlar!</div>
  <div id="6"><sup><a href="https://www.kitobook.com/compare/book/02/05/6/" title="сравнение переводов, параллельные ссылки">6</a></sup> O‘sha kuni fir’avn Isroil xalqining tepasida turgan Misrlik nazoratchilarga va Isroil xalqidan bo‘lgan ishboshilarga shunday farmon berdi:</div>
  <div id="7"><sup><a href="https://www.kitobook.com/compare/book/02/05/7/" title="сравнение переводов, параллельные ссылки">7</a></sup> “Isroil xalqiga g‘isht quygani endi oldingiday somon bermanglar. O‘zlari yurib somon yig‘ishsin.</div>
  <div id="8"><sup><a href="https://www.kitobook.com/compare/book/02/05/8/" title="сравнение переводов, параллельные ссылки">8</a></sup> Oldin qancha g‘isht quyishgan bo‘lsa, bundan keyin ham shuncha g‘isht quyishga majbur qilinglar. G‘isht quyish miqdorini hech ham kamaytirmanglar. Ular dangasa xalq. Shuning uchun, ijozat bering, borib, Xudoyimizga qurbonliklar keltiraylik, deb nola qilishyapti.</div>
  <div id="9"><sup><a href="https://www.kitobook.com/compare/book/02/05/9/" title="сравнение переводов, параллельные ссылки">9</a></sup> Ularni shunaqangi ishlatinglarki, ish bilan qattiq band bo‘lib, behuda gaplarga quloq solishmasin.”</div>
  <div id="10"><sup><a href="https://www.kitobook.com/compare/book/02/05/10/" title="сравнение переводов, параллельные ссылки">10</a></sup> Shunday qilib, Isroil xalqining tepasida turgan Misrlik nazoratchilar bilan Isroil xalqidan bo‘lgan ishboshilar borib, Isroil xalqiga aytdilar: — Fir’avn shunday demoqda: “Sizlarga endi somon bermayman.</div>
  <div id="11"><sup><a href="https://www.kitobook.com/compare/book/02/05/11/" title="сравнение переводов, параллельные ссылки">11</a></sup> Borib, qayerdan bo‘lsa ham o‘zlaringiz somon topinglar, lekin quyayotgan g‘ishtingizning hajmi aslo kamaymaydi.”</div>
  <div id="12"><sup><a href="https://www.kitobook.com/compare/book/02/05/12/" title="сравнение переводов, параллельные ссылки">12</a></sup> Isroil xalqi somon o‘rniga xas–cho‘p yig‘ish uchun butun Misr yurti bo‘ylab tarqalib ketdi.</div>
  <div id="13"><sup><a href="https://www.kitobook.com/compare/book/02/05/13/" title="сравнение переводов, параллельные ссылки">13</a></sup> Nazoratchilar esa ularni siquvga olar edilar. “Kundalik ishlaringizni somon berilgan kunlardagiday kamaytirmasdan bajaringlar”, deb aytardilar.</div>
  <div id="14"><sup><a href="https://www.kitobook.com/compare/book/02/05/14/" title="сравнение переводов, параллельные ссылки">14</a></sup> Fir’avnning nazoratchilari o‘zlari xizmatga tayinlagan Isroil xalqi ishboshilarini kaltaklab: “Nimaga kecha ham, bugun ham, oldingiday, belgilangan miqdordagi g‘ishtni quymayapsizlar?” deb talab qilardilar.</div>
  <div id="15"><sup><a href="https://www.kitobook.com/compare/book/02/05/15/" title="сравнение переводов, параллельные ссылки">15</a></sup> Shundan so‘ng Isroil xalqi ishboshilari fir’avn huzuriga borib, faryod qildilar: — Nimaga biz, qullaringizga, bunday muomala qilyapsiz?</div>
  <div id="16"><sup><a href="https://www.kitobook.com/compare/book/02/05/16/" title="сравнение переводов, параллельные ссылки">16</a></sup> Bizga somon berishmaydi–yu, “G‘isht quyinglar!” deb buyruq qilishadi. Biz kaltak ostida qoldik–ku! Aybdor esa sizning odamlaringiz.</div>
  <div id="17"><sup><a href="https://www.kitobook.com/compare/book/02/05/17/" title="сравнение переводов, параллельные ссылки">17</a></sup> Fir’avn esa: — Dangasasizlar, dangasa! — deya javob berdi. — Shuning uchun: “Ijozat ber, borib, Egamizga qurbonliklar keltiraylik”, deyaverasizlar.</div>
  <div id="18"><sup><a href="https://www.kitobook.com/compare/book/02/05/18/" title="сравнение переводов, параллельные ссылки">18</a></sup> Boringlar, ishlanglar! Sizlarga somon berilmaydi. Lekin belgilangan miqdordagi g‘ishtni quyasizlar.</div>
  <div id="19"><sup><a href="https://www.kitobook.com/compare/book/02/05/19/" title="сравнение переводов, параллельные ссылки">19</a></sup> Shunda Isroil xalqining ishboshilari: “Kunda belgilangan g‘isht miqdorini kamaytirmasdan quyasizlar!” degan gapni eshitib, qiyin ahvolda qolganlarini tushundilar.</div>
  <div id="20"><sup><a href="https://www.kitobook.com/compare/book/02/05/20/" title="сравнение переводов, параллельные ссылки">20</a></sup> Ular fir’avn huzuridan chiqishlari bilan, Muso bilan Horunga duch kelishdi. Ikkovi ularni kutib turgan edi.</div>
  <div id="21"><sup><a href="https://www.kitobook.com/compare/book/02/05/21/" title="сравнение переводов, параллельные ссылки">21</a></sup> Isroil xalqi ishboshilari: — Sizlar bizni fir’avnga, uning a’yonlariga yomon ko‘rsatib qo‘ydingizlar, — deyishdi. — Bizni o‘ldirishiga sabab topib berdingiz. Egamiz qilmishlaringizni ko‘rib, jazongizni bersin!</div>
  <div id="22"><sup><a href="https://www.kitobook.com/compare/book/02/05/22/" title="сравнение переводов, параллельные ссылки">22</a></sup> Shundan keyin Muso ularning oldidan ketib, Egamizga iltijo qildi: — Yo, Rabbiy! Nimaga bu xalqni shunchalik kulfatga qo‘yding? Nimaga meni yubording?</div>
  <div id="23"><sup><a href="https://www.kitobook.com/compare/book/02/05/23/" title="сравнение переводов, параллельные ссылки">23</a></sup> Fir’avnga Sening xabaringni olib kelishim bilanoq, u xalqingga battar vahshiylik qila boshladi. Sen esa O‘zingning xalqingni ozod qilmading.</div>
</div>