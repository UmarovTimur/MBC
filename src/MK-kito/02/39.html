<div itemprop="articleBody" class="text">
  <div id="1"><sup><a href="https://www.kitobook.com/compare/book/02/39/1/" title="сравнение переводов, параллельные ссылки">1</a></sup> Ular ko‘k, safsar va qirmizi ipdan Muqaddas xonada xizmat qilganda kiyish uchun ruhoniylarga liboslarni ajoyib qilib tikdilar. Horunga muqaddas ruhoniylik liboslari tikishdi. Hammasini Egamiz Musoga amr etganday qildilar.</div>
  <div id="2"><sup><a href="https://www.kitobook.com/compare/book/02/39/2/" title="сравнение переводов, параллельные ссылки">2</a></sup> Ular efodni mayin zig‘ir matosidan qilib, ko‘k, safsar va qirmizi iplardan va oltindan qilingan ipdan unga naqsh soldilar.</div>
  <div id="3"><sup><a href="https://www.kitobook.com/compare/book/02/39/3/" title="сравнение переводов, параллельные ссылки">3</a></sup> Oltinni yupqa qilib yoyib, ingichka–ingichka qilib kesib, oltin ip qilishdi. Ular mahoratlarini ishga solib ko‘k, safsar, qirmizi ipdan naqsh solingan mayin zig‘ir matosini bu oltin ip bilan bezatdilar.</div>
  <div id="4"><sup><a href="https://www.kitobook.com/compare/book/02/39/4/" title="сравнение переводов, параллельные ссылки">4</a></sup> Efodning old va orqa qismlarini bir–biriga bog‘lash uchun ikkita yelka bog‘ichini qilib, ularni old va orqa qismlarining ustki chetiga tikdilar.</div>
  <div id="5"><sup><a href="https://www.kitobook.com/compare/book/02/39/5/" title="сравнение переводов, параллельные ссылки">5</a></sup> Kamar yasab, uni efodga bog‘ladilar. Kamarni ham mayin zig‘ir matosidan qildilar. Unga ko‘k, safsar, qirmizi rangli iplardan va oltindan qilingan ipdan mahorat bilan naqsh soldilar. Hammasini Egamiz Musoga amr etganday qildilar.</div>
  <div id="6"><sup><a href="https://www.kitobook.com/compare/book/02/39/6/" title="сравнение переводов, параллельные ссылки">6</a></sup> Keyin muhr o‘yganday qilib, Isroil o‘g‘illarining ismini ikkita aqiq toshga o‘yib yozdilar. Yozilgan toshlarni oltindan qilingan naqshli uyalar ichiga qo‘yib,</div>
  <div id="7"><sup><a href="https://www.kitobook.com/compare/book/02/39/7/" title="сравнение переводов, параллельные ссылки">7</a></sup> Isroilning o‘n ikki qabilasini eslatib turish uchun efodning yelka bog‘ichlariga o‘rnashtirdilar. Hammasini Egamiz Musoga amr etganday qildilar.</div>
  <div id="8"><sup><a href="https://www.kitobook.com/compare/book/02/39/8/" title="сравнение переводов, параллельные ссылки">8</a></sup> Ular ko‘krakpechni yasadilar. Ko‘krakpechni, efod singari, mayin zig‘ir matosidan qilib, ko‘k, safsar va qirmizi iplardan va oltindan qilingan ipdan unga mahorat bilan naqsh soldilar.</div>
  <div id="9"><sup><a href="https://www.kitobook.com/compare/book/02/39/9/" title="сравнение переводов, параллельные ссылки">9</a></sup> Ko‘krakpechni to‘rtburchak xalta shaklida, ikki buklangan, bo‘yi bir qarich, eniga ham bir qarich qilib yasadilar.</div>
  <div id="10"><sup><a href="https://www.kitobook.com/compare/book/02/39/10/" title="сравнение переводов, параллельные ссылки">10</a></sup> Ko‘krakpechga to‘rt qator toshni to‘g‘ri qilib terdilar: qizil yoqut, xrizolit va zumrad toshlarni birinchi qatorga terdilar.</div>
  <div id="11"><sup><a href="https://www.kitobook.com/compare/book/02/39/11/" title="сравнение переводов, параллельные ссылки">11</a></sup> Ikkinchi qatorga firuza, zangori yoqut va olmosni terdilar.</div>
  <div id="12"><sup><a href="https://www.kitobook.com/compare/book/02/39/12/" title="сравнение переводов, параллельные ссылки">12</a></sup> Uchinchi qatorga lojuvard, agat va ametist toshlarni terdilar.</div>
  <div id="13"><sup><a href="https://www.kitobook.com/compare/book/02/39/13/" title="сравнение переводов, параллельные ссылки">13</a></sup> To‘rtinchi qatorga topaz, aqiq va yashma toshlarni terdilar. Hamma toshlarni oltindan qilingan naqshli uyalarga o‘rnashtirdilar.</div>
  <div id="14"><sup><a href="https://www.kitobook.com/compare/book/02/39/14/" title="сравнение переводов, параллельные ссылки">14</a></sup> Bu o‘n ikki tosh Isroilning o‘n ikki qabilasini eslatib turardi. Muhr o‘yganday qilib, Isroilning o‘n ikki o‘g‘lidan har birining ismini bu toshlarning har biriga o‘yib yozdilar.</div>
  <div id="15"><sup><a href="https://www.kitobook.com/compare/book/02/39/15/" title="сравнение переводов, параллельные ссылки">15</a></sup> Ular ko‘krakpechni efodga bog‘lash uchun toza oltindan ipga o‘xshatib eshilgan ikkita zanjir yasadilar.</div>
  <div id="16"><sup><a href="https://www.kitobook.com/compare/book/02/39/16/" title="сравнение переводов, параллельные ссылки">16</a></sup> Yana naqshli ikkita oltin uya va ikkita oltin halqa yasab, ikkala halqani ko‘krakpechning ustki burchaklariga mahkamladilar.</div>
  <div id="17"><sup><a href="https://www.kitobook.com/compare/book/02/39/17/" title="сравнение переводов, параллельные ссылки">17</a></sup> Ikkala oltin zanjirning bir uchini ko‘krakpechdagi halqalarga bog‘lab,</div>
  <div id="18"><sup><a href="https://www.kitobook.com/compare/book/02/39/18/" title="сравнение переводов, параллельные ссылки">18</a></sup> ikkinchi uchini naqshli oltin uyalarga mahkamladilar. Uyalarni efodning old tomonidagi yelka bog‘ichlariga o‘rnashtirdilar.</div>
  <div id="19"><sup><a href="https://www.kitobook.com/compare/book/02/39/19/" title="сравнение переводов, параллельные ссылки">19</a></sup> -</div>
  <div id="20"><sup><a href="https://www.kitobook.com/compare/book/02/39/20/" title="сравнение переводов, параллельные ссылки">20</a></sup> Yana oltindan to‘rtta halqa yasadilar. Ikkitasini ko‘krakpechning ostki burchaklariga — efodga yaqin bo‘lgan ichki qirg‘og‘iga mahkamladilar. Ikkitasini efodning old tomoniga, ikkala yelka bog‘ichining pastiga — naqshli kamar ustidagi joyga mahkamladilar.</div>
  <div id="21"><sup><a href="https://www.kitobook.com/compare/book/02/39/21/" title="сравнение переводов, параллельные ссылки">21</a></sup> Ko‘krakpech efodning naqshli kamari ustida bo‘lsin, efoddan osilib turmasin, deb ko‘krakpechni halqalari yordamida efodning halqalariga ko‘k bog‘ich bilan mahkamladilar. Hammasini Egamiz Musoga amr etganday qildilar.</div>
  <div id="22"><sup><a href="https://www.kitobook.com/compare/book/02/39/22/" title="сравнение переводов, параллельные ссылки">22</a></sup> Efodning ridosini ko‘k ipdan to‘qilgan matodan qildilar.</div>
  <div id="23"><sup><a href="https://www.kitobook.com/compare/book/02/39/23/" title="сравнение переводов, параллельные ссылки">23</a></sup> Ridoning o‘rtasidan bosh sig‘adigan teshik qildilar. Rido yirtilib ketmasligi uchun teshikning qirg‘og‘ini to‘qidilar.</div>
  <div id="24"><sup><a href="https://www.kitobook.com/compare/book/02/39/24/" title="сравнение переводов, параллельные ссылки">24</a></sup> Rido etagining uchiga aylanasi bo‘ylab anor shaklini va qo‘ng‘iroqchalarni birin–ketin qilib bittama–bitta osib chiqdilar. Anor shakli yigirilgan ko‘k, safsar, qirmizi ipdan qilingan edi.</div>
  <div id="25"><sup><a href="https://www.kitobook.com/compare/book/02/39/25/" title="сравнение переводов, параллельные ссылки">25</a></sup> Qo‘ng‘iroqchalar toza oltindan qilingan bo‘lib, anor shakli oralariga osilgan edi.</div>
  <div id="26"><sup><a href="https://www.kitobook.com/compare/book/02/39/26/" title="сравнение переводов, параллельные ссылки">26</a></sup> Horun oliy ruhoniy bo‘lib xizmat qilganda, u shu ridoni kiyishi kerak edi. Hammasini Egamiz Musoga amr etganday qildilar.</div>
  <div id="27"><sup><a href="https://www.kitobook.com/compare/book/02/39/27/" title="сравнение переводов, параллельные ссылки">27</a></sup> Horun bilan uning o‘g‘illariga mayin zig‘ir matosidan ko‘ylaklarni,</div>
  <div id="28"><sup><a href="https://www.kitobook.com/compare/book/02/39/28/" title="сравнение переводов, параллельные ссылки">28</a></sup> sallani, peshanabog‘larni va ishtonlarni qildilar.</div>
  <div id="29"><sup><a href="https://www.kitobook.com/compare/book/02/39/29/" title="сравнение переводов, параллельные ссылки">29</a></sup> Belbog‘ini mayin zig‘ir matosidan qilib, ko‘k, safsar va qirmizi iplardan mahorat bilan tikib bezatdilar. Hammasini Egamiz Musoga amr etganday qildilar.</div>
  <div id="30"><sup><a href="https://www.kitobook.com/compare/book/02/39/30/" title="сравнение переводов, параллельные ссылки">30</a></sup> Toza oltindan lavhani — muqaddaslik ramzini yasadilar. Lavhaning yuzasiga muhr o‘yganday, “Egamizga bag‘ishlangan”, deb o‘yib yozdilar.</div>
  <div id="31"><sup><a href="https://www.kitobook.com/compare/book/02/39/31/" title="сравнение переводов, параллельные ссылки">31</a></sup> Lavhani sallaga mahkamlash uchun ko‘k bog‘ichni lavhaga bog‘lab qo‘ydilar. Hammasini Egamiz Musoga amr etganday qildilar.</div>
  <div id="32"><sup><a href="https://www.kitobook.com/compare/book/02/39/32/" title="сравнение переводов, параллельные ссылки">32</a></sup> Shunday qilib, Uchrashuv chodiri — Muqaddas chodir yasalishiga oid hamma ishlar nihoyasiga yetdi. Isroil xalqi hammasini Egamiz Musoga amr etganday qildilar.</div>
  <div id="33"><sup><a href="https://www.kitobook.com/compare/book/02/39/33/" title="сравнение переводов, параллельные ссылки">33</a></sup> Keyin Musoning oldiga quyidagilardan iborat Muqaddas chodirni olib keldilar: chodirning ichki qavatini va uning hamma qismlarini — ilgaklarini, romlarini tambalarini, ustunlari va tagliklarini,</div>
  <div id="34"><sup><a href="https://www.kitobook.com/compare/book/02/39/34/" title="сравнение переводов, параллельные ссылки">34</a></sup> qizilga bo‘yalgan qo‘chqor terisidan yopinchiqni, yumshoq teridan yopinchiq va Eng muqaddas xonani to‘sib turadigan ichki pardani,</div>
  <div id="35"><sup><a href="https://www.kitobook.com/compare/book/02/39/35/" title="сравнение переводов, параллельные ссылки">35</a></sup> ahd sandig‘ini, uning xodalari va qopqog‘ini,</div>
  <div id="36"><sup><a href="https://www.kitobook.com/compare/book/02/39/36/" title="сравнение переводов, параллельные ссылки">36</a></sup> xontaxtani, uning hamma buyumlarini va unga qo‘yiladigan muqaddas nonlarni,</div>
  <div id="37"><sup><a href="https://www.kitobook.com/compare/book/02/39/37/" title="сравнение переводов, параллельные ссылки">37</a></sup> toza oltindan qilingan chiroqpoya, unga o‘rnatilgan moychiroqlarni, uning hamma buyumlarini va moychiroqlar uchun zaytun moyini,</div>
  <div id="38"><sup><a href="https://www.kitobook.com/compare/book/02/39/38/" title="сравнение переводов, параллельные ссылки">38</a></sup> oltin tutatqi qurbongohini, muqaddas qiladigan moy va xushbo‘y hidli tutatqini, chodirga kiraverishdagi pardani,</div>
  <div id="39"><sup><a href="https://www.kitobook.com/compare/book/02/39/39/" title="сравнение переводов, параллельные ссылки">39</a></sup> bronza qurbongohni, uning bronza panjarasini, xodalari va hamma buyumlarini, qo‘lyuvgichni va uning tagligini,</div>
  <div id="40"><sup><a href="https://www.kitobook.com/compare/book/02/39/40/" title="сравнение переводов, параллельные ссылки">40</a></sup> hovlini to‘sib turadigan pardalarni, ustunlarini, tagliklarini va hovliga kiraverishdagi pardani, chodir va hovli uchun qoziqlarni, arqonlarni, Muqaddas chodir — Uchrashuv chodirida foydalanadigan hamma ashyolarni,</div>
  <div id="41"><sup><a href="https://www.kitobook.com/compare/book/02/39/41/" title="сравнение переводов, параллельные ссылки">41</a></sup> Muqaddas xonada xizmat qilganda kiyish uchun ruhoniylarga ajoyib qilib tikilgan liboslar — ruhoniy Horun va uning o‘g‘illari uchun muqaddas liboslarni.</div>
  <div id="42"><sup><a href="https://www.kitobook.com/compare/book/02/39/42/" title="сравнение переводов, параллельные ссылки">42</a></sup> Xullas, Isroil xalqi hammasini Egamiz Musoga amr etganday qildilar.</div>
  <div id="43"><sup><a href="https://www.kitobook.com/compare/book/02/39/43/" title="сравнение переводов, параллельные ссылки">43</a></sup> Muso qilingan hamma ishlarni ko‘zdan kechirdi, Isroil xalqi bu ishlarni Egamizning amri bo‘yicha qilganlarini ko‘rib, Muso ularni duo qildi.</div>
</div>