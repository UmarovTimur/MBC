<div itemprop="articleBody" class="text">
  <div id="1"><sup><a href="https://www.kitobook.com/compare/book/02/20/1/" title="сравнение переводов, параллельные ссылки">1</a></sup> Keyin Xudo quyidagi so‘zlarni aytdi:</div>
  <div id="2"><sup><a href="https://www.kitobook.com/compare/book/02/20/2/" title="сравнение переводов, параллельные ссылки">2</a></sup> “Men sizlarni Misrdagi qullikdan olib chiqqan Egangiz Xudoman.</div>
  <div id="3"><sup><a href="https://www.kitobook.com/compare/book/02/20/3/" title="сравнение переводов, параллельные ссылки">3</a></sup> Mendan boshqa xudolarga sajda qilmang.</div>
  <div id="4"><sup><a href="https://www.kitobook.com/compare/book/02/20/4/" title="сравнение переводов, параллельные ссылки">4</a></sup> O‘zlaringizga hech qanday butni yasamang. Osmonda yo yerda yo yer ostidagi suvda mavjud bo‘lgan biror narsaning shaklini yasamang.</div>
  <div id="5"><sup><a href="https://www.kitobook.com/compare/book/02/20/5/" title="сравнение переводов, параллельные ссылки">5</a></sup> O‘sha xudolar yoki butlarga sajda qilmang, xizmat qilmang. Men, Egangiz Xudo, sizlarning sevgingizni boshqa xudolar bilan baham ko‘rmaydigan Xudoman. Mendan nafratlanadiganlarni jazolayman, ularning gunohlari oqibatlarini bolalariga, nabiralariga va chevaralariga olib kelaman.</div>
  <div id="6"><sup><a href="https://www.kitobook.com/compare/book/02/20/6/" title="сравнение переводов, параллельные ссылки">6</a></sup> Lekin Meni sevib, amrlarimga rioya qiladiganlarning ming–ming avlodlariga sodiq sevgimni ko‘rsataman.</div>
  <div id="7"><sup><a href="https://www.kitobook.com/compare/book/02/20/7/" title="сравнение переводов, параллельные ссылки">7</a></sup> Men, Egangiz Xudoning ismini suiiste’mol qilmang. Kim Mening ismimni suiiste’mol qilsa, o‘shani jazosiz qoldirmayman.</div>
  <div id="8"><sup><a href="https://www.kitobook.com/compare/book/02/20/8/" title="сравнение переводов, параллельные ссылки">8</a></sup> Shabbat kuninimuqaddas deb biling, bu kunga rioya qilib yuring.</div>
  <div id="9"><sup><a href="https://www.kitobook.com/compare/book/02/20/9/" title="сравнение переводов, параллельные ссылки">9</a></sup> Hamma ishlaringizni bajarishingiz uchun olti kun bor.</div>
  <div id="10"><sup><a href="https://www.kitobook.com/compare/book/02/20/10/" title="сравнение переводов, параллельные ссылки">10</a></sup> Yettinchi kun esa Men, Egangiz Xudoga atalgan Shabbat kunidir. O‘sha kuni o‘zlaringiz, o‘g‘illaringiz yoki qizlaringiz, qullaringiz yoxud cho‘rilaringiz, hayvonlaringiz, shahringizdagi musofirlar hech qanday ish qilmang.</div>
  <div id="11"><sup><a href="https://www.kitobook.com/compare/book/02/20/11/" title="сравнение переводов, параллельные ссылки">11</a></sup> Men, Egangiz, olti kun davomida osmonu yerni, dengizni va bulardagi hamma mavjudotni yaratdim. Yettinchi kuni esa dam oldim. Shuning uchun Men, Egangiz, Shabbat kunini muborak qilib, muqaddas, deb boshqa kunlardan ajratdim.</div>
  <div id="12"><sup><a href="https://www.kitobook.com/compare/book/02/20/12/" title="сравнение переводов, параллельные ссылки">12</a></sup> Ota–onangizni hurmat qiling. O‘shanda Men, Egangiz Xudo, sizlarga berayotgan yurtda umringiz uzoq bo‘ladi.</div>
  <div id="13"><sup><a href="https://www.kitobook.com/compare/book/02/20/13/" title="сравнение переводов, параллельные ссылки">13</a></sup> Qotillik qilmang.</div>
  <div id="14"><sup><a href="https://www.kitobook.com/compare/book/02/20/14/" title="сравнение переводов, параллельные ссылки">14</a></sup> Zino qilmang.</div>
  <div id="15"><sup><a href="https://www.kitobook.com/compare/book/02/20/15/" title="сравнение переводов, параллельные ссылки">15</a></sup> O‘g‘irlik qilmang.</div>
  <div id="16"><sup><a href="https://www.kitobook.com/compare/book/02/20/16/" title="сравнение переводов, параллельные ссылки">16</a></sup> Qo‘shningizga qarshi yolg‘on guvohlik bermang.</div>
  <div id="17"><sup><a href="https://www.kitobook.com/compare/book/02/20/17/" title="сравнение переводов, параллельные ссылки">17</a></sup> Qo‘shningizning uyiga ko‘z olaytirmang. Qo‘shningizning xotini, quli yoki cho‘risi, moli yoxud eshagi, unga qarashli biror narsasiga ko‘z olaytirmang.”</div>
  <div id="18"><sup><a href="https://www.kitobook.com/compare/book/02/20/18/" title="сравнение переводов, параллельные ссылки">18</a></sup> Butun xalq chaqmoqni va tog‘ning tutunini ko‘rdi, momaqaldiroq tovushini va burg‘uning baland ovozini eshitdi. Xalq qo‘rqqanidan titrab, uzoqroqqa borib turdi.</div>
  <div id="19"><sup><a href="https://www.kitobook.com/compare/book/02/20/19/" title="сравнение переводов, параллельные ссылки">19</a></sup> Xalq Musoga aytdi: — Bizga o‘zingiz gapiring, biz eshitaylik. Xudo bizga gapirmasin, tag‘in o‘lib ketmaylik.</div>
  <div id="20"><sup><a href="https://www.kitobook.com/compare/book/02/20/20/" title="сравнение переводов, параллельные ссылки">20</a></sup> — Qo‘rqmanglar! — dedi Muso xalqqa. — Xudo faqat sizlarni sinash uchun, Mendan qo‘rqib, endi gunoh qilmasin, deb kelgan.</div>
  <div id="21"><sup><a href="https://www.kitobook.com/compare/book/02/20/21/" title="сравнение переводов, параллельные ссылки">21</a></sup> Ammo xalq uzoq masofada turaverdi. Muso Xudo turgan qalin bulutga yaqin bordi.</div>
  <div id="22"><sup><a href="https://www.kitobook.com/compare/book/02/20/22/" title="сравнение переводов, параллельные ссылки">22</a></sup> So‘ngra Egamiz Musoga aytdi: — Isroil xalqiga Mening shu gapimni yetkaz: “Men sizlarga osmondan gapirganimga o‘zlaringiz guvoh bo‘ldingiz.</div>
  <div id="23"><sup><a href="https://www.kitobook.com/compare/book/02/20/23/" title="сравнение переводов, параллельные ссылки">23</a></sup> Mening yonimga qo‘yish uchun hech qanday xudolar yasamanglar. O‘zlaringiz uchun kumush yoki oltindan xudolar yasamanglar.</div>
  <div id="24"><sup><a href="https://www.kitobook.com/compare/book/02/20/24/" title="сравнение переводов, параллельные ссылки">24</a></sup> Men O‘zimni sizlarga eslatadigan hamma joyda qurbongoh quringlar. Men kelib, sizlarga marhamat qilaman. Tuproqdan oddiy qurbongoh yasab, qo‘ylaringizdan, echkilaringizdan, mollaringizdan Menga kuydiriladigan va tinchlik qurbonliklari keltiringlar.</div>
  <div id="25"><sup><a href="https://www.kitobook.com/compare/book/02/20/25/" title="сравнение переводов, параллельные ссылки">25</a></sup> Agarda Menga atab toshdan qurbongoh yasasangiz, uni yo‘nilgan toshdan qilmanglar. Toshga teshani tekkizganlaringizda, tosh harom bo‘ladi.</div>
  <div id="26"><sup><a href="https://www.kitobook.com/compare/book/02/20/26/" title="сравнение переводов, параллельные ссылки">26</a></sup> Menga atalgan qurbongohga zinapoya orqali chiqmanglar, aks holda, zinapoyadan chiqayotganingizda, ochiq joylaringiz ko‘rinib qoladi.”</div>
</div>