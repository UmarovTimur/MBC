<div itemprop="articleBody" class="text">
  <div id="1"><sup><a href="https://www.kitobook.com/compare/book/02/01/1/" title="сравнение переводов, параллельные ссылки">1</a></sup> Isroil o‘g‘illarining ismlari quyidagichadir, ular Yoqub bilan birga oilalarini olib, Misrga ketgan edilar:</div>
  <div id="2"><sup><a href="https://www.kitobook.com/compare/book/02/01/2/" title="сравнение переводов, параллельные ссылки">2</a></sup> Ruben, Shimo‘n, Levi, Yahudo,</div>
  <div id="3"><sup><a href="https://www.kitobook.com/compare/book/02/01/3/" title="сравнение переводов, параллельные ссылки">3</a></sup> Issaxor, Zabulun, Benyamin,</div>
  <div id="4"><sup><a href="https://www.kitobook.com/compare/book/02/01/4/" title="сравнение переводов, параллельные ссылки">4</a></sup> Dan, Naftali, Gad, Osher. </div>
  <div id="5"><sup><a href="https://www.kitobook.com/compare/book/02/01/5/" title="сравнение переводов, параллельные ссылки">5</a></sup> O‘shanda Yoqubning avlodi hammasi bo‘lib yetmish kishidan iborat edi. Uning o‘g‘li Yusuf bu paytda Misrda yashardi.</div>
  <div id="6"><sup><a href="https://www.kitobook.com/compare/book/02/01/6/" title="сравнение переводов, параллельные ссылки">6</a></sup> Vaqti–soati yetib, Yusuf, uning aka–ukalari va o‘sha avlodning hammasi olamdan o‘tib ketdi.</div>
  <div id="7"><sup><a href="https://www.kitobook.com/compare/book/02/01/7/" title="сравнение переводов, параллельные ссылки">7</a></sup> Isroil nasli esa barakali bo‘lib, borgan sari ko‘payib boraverdi. Misr yurti ular bilan to‘lib– toshdi.</div>
  <div id="8"><sup><a href="https://www.kitobook.com/compare/book/02/01/8/" title="сравнение переводов, параллельные ссылки">8</a></sup> O‘sha paytda Misr taxtiga yangi fir’avn o‘tirdi. U Yusuf to‘g‘risida hech narsa bilmasdi.</div>
  <div id="9"><sup><a href="https://www.kitobook.com/compare/book/02/01/9/" title="сравнение переводов, параллельные ссылки">9</a></sup> U o‘z xalqiga shunday dedi: — Qaranglar, Isroil xalqi bizga qaraganda ko‘payib, kuchayib ketdi.</div>
  <div id="10"><sup><a href="https://www.kitobook.com/compare/book/02/01/10/" title="сравнение переводов, параллельные ссылки">10</a></sup> Qani, bir yo‘lini topib, ularni ko‘payib ketishdan to‘xtataylik. Bo‘lmasa, urush bo‘lib qolganda, ular dushmanlarimizga qo‘shilib, bizga qarshi urush qiladilar. Keyin yurtimizdan qochib ketadilar.</div>
  <div id="11"><sup><a href="https://www.kitobook.com/compare/book/02/01/11/" title="сравнение переводов, параллельные ссылки">11</a></sup> Shunday qilib, Misrliklar nazoratchilar tayinlab, Isroil xalqini og‘ir ishlarga majbur qildilar, tinka–madorini quritdilar. Isroil xalqi fir’avn uchun Pitom va Ramzes degan ombor shaharlarni qurib berdi.</div>
  <div id="12"><sup><a href="https://www.kitobook.com/compare/book/02/01/12/" title="сравнение переводов, параллельные ссылки">12</a></sup> Lekin Misrliklar Isroil xalqiga qanchalik zulm o‘tkazsalar ham, Isroil xalqi yana ham ko‘payib yurt bo‘ylab yoyilib borardi. Misrliklar bu ahvoldan qo‘rquvga tushib qoldilar.</div>
  <div id="13"><sup><a href="https://www.kitobook.com/compare/book/02/01/13/" title="сравнение переводов, параллельные ссылки">13</a></sup> Ular Isroil xalqini zo‘rlik bilan ayovsiz qul qilib, har turli dala ishlariga, loydan g‘isht quyishga majburladilar.</div>
  <div id="14"><sup><a href="https://www.kitobook.com/compare/book/02/01/14/" title="сравнение переводов, параллельные ссылки">14</a></sup> Misrliklar ularga shafqat qilmadilar.</div>
  <div id="15"><sup><a href="https://www.kitobook.com/compare/book/02/01/15/" title="сравнение переводов, параллельные ссылки">15</a></sup> Shifro va Puvo degan ibroniy doyalari bor edi. Misr fir’avni ularga shunday farmon berdi:</div>
  <div id="16"><sup><a href="https://www.kitobook.com/compare/book/02/01/16/" title="сравнение переводов, параллельные ссылки">16</a></sup> — Ibroniy ayollari ko‘zi yoriyotgan paytda doyalik qilayotganingizda, yaxshilab e’tibor bering: chaqaloq o‘g‘il bo‘lsa, o‘ldiringlar, qiz bo‘lsa, yashayversin.</div>
  <div id="17"><sup><a href="https://www.kitobook.com/compare/book/02/01/17/" title="сравнение переводов, параллельные ссылки">17</a></sup> Ikkala doya Xudodan qo‘rqardi. Shuning uchun Misr fir’avnining farmoniga itoat etmasdan, o‘g‘il bolalarni o‘ldirmadilar.</div>
  <div id="18"><sup><a href="https://www.kitobook.com/compare/book/02/01/18/" title="сравнение переводов, параллельные ссылки">18</a></sup> Misr fir’avni doyalarni chaqirib so‘radi: — Nimaga bunaqa qilyapsizlar? Nimaga o‘g‘il bolalarni tirik qoldiryapsizlar?</div>
  <div id="19"><sup><a href="https://www.kitobook.com/compare/book/02/01/19/" title="сравнение переводов, параллельные ссылки">19</a></sup> — Ibroniy ayollari Misrlik ayollarga o‘xshamaydilar, — deb javob berishdi doyalar. — Ular juda baquvvat, shuning uchun biz bormasimizdan oldin tug‘ib qo‘yyaptilar.</div>
  <div id="20"><sup><a href="https://www.kitobook.com/compare/book/02/01/20/" title="сравнение переводов, параллельные ссылки">20</a></sup> Shuning uchun Xudo doyalarga marhamat qildi. Isroil xalqi ko‘payib, yana ham kuchayaverdi.</div>
  <div id="21"><sup><a href="https://www.kitobook.com/compare/book/02/01/21/" title="сравнение переводов, параллельные ссылки">21</a></sup> Doyalar Xudodan qo‘rqqanlari uchun, Xudo ularni oilali qildi.</div>
  <div id="22"><sup><a href="https://www.kitobook.com/compare/book/02/01/22/" title="сравнение переводов, параллельные ссылки">22</a></sup> Shundan keyin fir’avn o‘z xalqiga: “Ibroniylarda tug‘ilgan har bir o‘g‘il bola Nil daryosiga uloqtirilsin, qiz bolalar esa yashayversin”, deb farmon berdi.</div>
</div>