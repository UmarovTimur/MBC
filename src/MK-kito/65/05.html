<div itemprop="articleBody" class="text">
  <div id="1"><sup><a href="https://www.kitobook.com/compare/book/65/05/1/" title="сравнение переводов, параллельные ссылки">1</a></sup> Har bir oliy ruhoniy insonlar orasidan tanlab olinadi. U Xudoga gunohlar uchun nazrlar va qurbonliklar keltirib, xalq vakili bo‘lib xizmat qiladi.</div>
  <div id="2"><sup><a href="https://www.kitobook.com/compare/book/65/05/2/" title="сравнение переводов, параллельные ссылки">2</a></sup> G‘aflatda gunoh qilib qo‘ygan odamlarni oliy ruhoniy tushunadi, chunki u o‘zi ham inson, kamchiliklari bor.</div>
  <div id="3"><sup><a href="https://www.kitobook.com/compare/book/65/05/3/" title="сравнение переводов, параллельные ссылки">3</a></sup> Shu sababdan u nafaqat xalqning gunohlari uchun, balki o‘zining gunohlari uchun ham qurbonliklar keltirishi zarur.</div>
  <div id="4"><sup><a href="https://www.kitobook.com/compare/book/65/05/4/" title="сравнение переводов, параллельные ссылки">4</a></sup> Hech kim o‘z xohishi bilan oliy ruhoniy bo‘la olmaydi, balki Horunga o‘xshab Xudo tomonidan tayinlanadi.</div>
  <div id="5"><sup><a href="https://www.kitobook.com/compare/book/65/05/5/" title="сравнение переводов, параллельные ссылки">5</a></sup> Shunday ekan, Masih ham oliy ruhoniylik sharafini o‘zlashtirib olmadi. Aksincha, Unga: “Sen Mening O‘g‘limsan, Bugun Men Senga Ota bo‘ldim.” — deb aytgan Xudo Uni Oliy ruhoniy qilib tayinladi.</div>
  <div id="6"><sup><a href="https://www.kitobook.com/compare/book/65/05/6/" title="сравнение переводов, параллельные ссылки">6</a></sup> Zero, boshqa bir joyda Xudo Unga shunday degan: “Sen Maliksidiq singari To abad ruhoniysan.”</div>
  <div id="7"><sup><a href="https://www.kitobook.com/compare/book/65/05/7/" title="сравнение переводов, параллельные ссылки">7</a></sup> Masih bu dunyoda yashagan paytda ko‘z yosh to‘kib, Xudoga faryod qildi, Unga iltijo qilib yolvordi. Chunki Xudo Uni o‘limdan qutqarishga qodir ekanligini Masih bilar edi. U Xudoni yuksak darajada e’zozlagani uchun Uning iltijosi ijobat bo‘ldi.</div>
  <div id="8"><sup><a href="https://www.kitobook.com/compare/book/65/05/8/" title="сравнение переводов, параллельные ссылки">8</a></sup> Garchi U Xudoning O‘g‘li bo‘lsa ham, azob–uqubat chekib, itoatkorlikning asl ma’nosini angladi.</div>
  <div id="9"><sup><a href="https://www.kitobook.com/compare/book/65/05/9/" title="сравнение переводов, параллельные ссылки">9</a></sup> Xudo azoblar orqali Masihni barkamol qildi. Shunday qilib, Unga itoat qilganlarning hammasi uchun Masih abadiy najot manbayi bo‘ldi.</div>
  <div id="10"><sup><a href="https://www.kitobook.com/compare/book/65/05/10/" title="сравнение переводов, параллельные ссылки">10</a></sup> Xudo Masihni “Maliksidiq singari Oliy ruhoniy” deb e’lon qildi.</div>
  <div id="11"><sup><a href="https://www.kitobook.com/compare/book/65/05/11/" title="сравнение переводов, параллельные ссылки">11</a></sup> Oliy ruhoniyimiz haqida sizlarga yana ko‘p gapirgan bo‘lardim–u, ammo qanday qilib sizlarga tushuntirishni bilmayman, chunki sizning aqlingiz o‘tmas bo‘lib qolgan.</div>
  <div id="12"><sup><a href="https://www.kitobook.com/compare/book/65/05/12/" title="сравнение переводов, параллельные ссылки">12</a></sup> Sizlar o‘zlaringiz allaqachon ustozlik qilishingiz kerak edi! Ammo siz boshqalarga emas, boshqalar sizlarga Xudo kalomining ilk asoslarini o‘rgatishlari kerak. Sizlar hali ham sutga muhtojsiz! Quyuq ovqatni hazm qila olmaysiz.</div>
  <div id="13"><sup><a href="https://www.kitobook.com/compare/book/65/05/13/" title="сравнение переводов, параллельные ссылки">13</a></sup> Sut bilan oziqlanadigan har bir kishi hali chaqaloq. U to‘g‘ri bilan noto‘g‘rining farqiga bormaydi.</div>
  <div id="14"><sup><a href="https://www.kitobook.com/compare/book/65/05/14/" title="сравнение переводов, параллельные ссылки">14</a></sup> Quyuq ovqat esa ulg‘ayganlar uchundir. Ular tajriba orttirib, yaxshini yomondan farqlay oladilar.</div>
</div>