<div itemprop="articleBody" class="text">
  <div id="1"><sup><a href="https://www.kitobook.com/compare/book/65/01/1/" title="сравнение переводов, параллельные ссылки">1</a></sup> Xudo qadimda ota–bobolarimizga ko‘p marta va turli tarzda payg‘ambarlar orqali gapirgan edi. </div>
  <div id="2"><sup><a href="https://www.kitobook.com/compare/book/65/01/2/" title="сравнение переводов, параллельные ссылки">2</a></sup> Bu oxirgi kunlarda esa U bizga O‘z O‘g‘li orqali gapirdi. Xudo koinotni O‘g‘li orqali yaratgan va Uni butun borliqning vorisi qilib tayin etgan. </div>
  <div id="3"><sup><a href="https://www.kitobook.com/compare/book/65/01/3/" title="сравнение переводов, параллельные ссылки">3</a></sup> O‘g‘il — Xudo shuhratining porlashi, Xudo borlig‘ining aniq suratidir. U O‘zining qudratli kalomi bilan koinotni asrab turibdi. U O‘z jonini fido qilib, bizni gunohlardan pokladi, so‘ng samoda Ulug‘vor Xudoning o‘ng tomonida o‘tirdi.</div>
  <div id="4"><sup><a href="https://www.kitobook.com/compare/book/65/01/4/" title="сравнение переводов, параллельные ссылки">4</a></sup> Darhaqiqat, Xudo Masihga “O‘g‘il” deb ulug‘ nom berdi. Bu nom Masih farishtalardan nihoyatda yuksak martabaga ega ekanligini ko‘rsatib turibdi. </div>
  <div id="5"><sup><a href="https://www.kitobook.com/compare/book/65/01/5/" title="сравнение переводов, параллельные ссылки">5</a></sup> Axir, Xudo bironta farishtaga: “Sen Mening O‘g‘limsan, Bugun Men Senga Ota bo‘ldim”, — deb aytmagan! Yoki: “Men Unga Ota bo‘laman, U esa Menga O‘g‘il bo‘ladi.” — demagan!</div>
  <div id="6"><sup><a href="https://www.kitobook.com/compare/book/65/01/6/" title="сравнение переводов, параллельные ссылки">6</a></sup> To‘ng‘ich O‘g‘lini bu dunyoga yana yuborishidan oldin esa, Xudo shunday deb aytadi: “Hamma farishtalarim Unga sajda qilsinlar.”</div>
  <div id="7"><sup><a href="https://www.kitobook.com/compare/book/65/01/7/" title="сравнение переводов, параллельные ссылки">7</a></sup> Farishtalar haqida esa Xudo: “Men O‘z malaklarimni shamollarga aylantiraman, Xizmatkorlarimni lovullagan olov qilaman, — degandi.</div>
  <div id="8"><sup><a href="https://www.kitobook.com/compare/book/65/01/8/" title="сравнение переводов, параллельные ссылки">8</a></sup> Ammo O‘z O‘g‘liga U shunday degan: “Sen Xudosan, Sening taxting abadiydir, Adolat hassasi shohliging hassasidir.</div>
  <div id="9"><sup><a href="https://www.kitobook.com/compare/book/65/01/9/" title="сравнение переводов, параллельные ссылки">9</a></sup> Sen solihlikni sevasan, qabihlikdan nafrat etasan. Shu bois Men Seni do‘stlaringdan ustun qildim, Ha, Men, Xudoying, shodlik moyini Senga surtdim.”</div>
  <div id="10"><sup><a href="https://www.kitobook.com/compare/book/65/01/10/" title="сравнение переводов, параллельные ссылки">10</a></sup> Yana O‘g‘liga shunday degan: “Sen Rabbiysan, Azalda zaminning poydevorini Sen qo‘ygansan, Samolarni O‘z qo‘llaring ila yaratgansan.</div>
  <div id="11"><sup><a href="https://www.kitobook.com/compare/book/65/01/11/" title="сравнение переводов, параллельные ссылки">11</a></sup> Ular yo‘q bo‘lib ketar, Sen turaverasan, Ularning hammasi kiyim kabi eskirib ketadi.</div>
  <div id="12"><sup><a href="https://www.kitobook.com/compare/book/65/01/12/" title="сравнение переводов, параллельные ссылки">12</a></sup> Keraksiz libosday ularni taxlab qo‘yasan, To‘zib ketgan kiyimday ularni almashtirasan. Sen esa hech o‘zgarmassan, Sen to abad yashaysan.”</div>
  <div id="13"><sup><a href="https://www.kitobook.com/compare/book/65/01/13/" title="сравнение переводов, параллельные ссылки">13</a></sup> Xudo bironta farishtaga: “Dushmanlaringni oyoqlaring ostiga poyandoz qilmagunimcha, Sen Mening o‘ng tomonimda o‘tirgin”, — deb aytmagan.</div>
  <div id="14"><sup><a href="https://www.kitobook.com/compare/book/65/01/14/" title="сравнение переводов, параллельные ссылки">14</a></sup> Axir, farishtalar bor–yo‘g‘i xizmatchi ruhlar! Xudo ularni abadiy hayotdan bahramand bo‘ladigan odamlarga xizmat qilish uchun yuborgan.</div>
</div>