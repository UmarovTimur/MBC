<div itemprop="articleBody" class="text">
  <div id="1"><sup><a href="https://www.kitobook.com/compare/book/65/09/1/" title="сравнение переводов, параллельные ссылки">1</a></sup> Darvoqe, avvalgi ahd davrida sajdaga oid qonun–qoidalar va bu dunyoga mansub bo‘lgan bir sajdagoh bor edi.</div>
  <div id="2"><sup><a href="https://www.kitobook.com/compare/book/65/09/2/" title="сравнение переводов, параллельные ссылки">2</a></sup> Bu sajdagoh Chodir bo‘lib, ikki xonadan iborat edi. Birinchi xona Muqaddas xona deb atalar edi. U yerda chiroqpoya, xontaxta va xontaxta ustida muqaddas nonlar bor edi.</div>
  <div id="3"><sup><a href="https://www.kitobook.com/compare/book/65/09/3/" title="сравнение переводов, параллельные ссылки">3</a></sup> Chodirning ichki pardasi orqasida Eng muqaddas xona deb atalgan yana bir xona bor edi.</div>
  <div id="4"><sup><a href="https://www.kitobook.com/compare/book/65/09/4/" title="сравнение переводов, параллельные ссылки">4</a></sup> Bu xonada tutatqi tutatiladigan oltin qurbongoh va har tomoni oltin bilan qoplangan ahd sandig‘i turardi. Ahd sandig‘i ichida manna solingan oltin idish, Horunning gullagan hassasi va amrlar yozilgan ikkita tosh lavha bor edi.</div>
  <div id="5"><sup><a href="https://www.kitobook.com/compare/book/65/09/5/" title="сравнение переводов, параллельные ссылки">5</a></sup> Sandiqning qopqog‘i ustiga Xudo huzurining ramzi — qanotli karublar o‘rnatilgandi. Karublarning tepaga ko‘tarilgan qanotlari qopqoqni berkitib turardi. Bularning hammasini hozir birma–bir aytishning mavridi emas.</div>
  <div id="6"><sup><a href="https://www.kitobook.com/compare/book/65/09/6/" title="сравнение переводов, параллельные ссылки">6</a></sup> Xullas, Chodir shu tarzda jihozlangan edi. Ruhoniylar har kuni Chodirning birinchi xonasiga kirib, o‘z xizmatlarini ado etardilar.</div>
  <div id="7"><sup><a href="https://www.kitobook.com/compare/book/65/09/7/" title="сравнение переводов, параллельные ссылки">7</a></sup> Chodirning ichki — Eng muqaddas xonasiga esa faqatgina oliy ruhoniy yilda bir martagina kirardi. U doim o‘zi bilan qurbonlik qonini olib kirardi. Bu qonni o‘zining va xalqning bilmasdan qilgan gunohlari uchun nazr qilardi.</div>
  <div id="8"><sup><a href="https://www.kitobook.com/compare/book/65/09/8/" title="сравнение переводов, параллельные ссылки">8</a></sup> O‘rnatilgan o‘sha tartib orqali Muqaddas Ruh shuni ko‘rsatyaptiki, Eng muqaddas xona xalq uchun yopiq. Chodirning birinchi xonasiga oid bo‘lgan qoidalar hanuz kuchda ekan, samodagi Eng muqaddas xonaga ham hali yo‘l yopiq.</div>
  <div id="9"><sup><a href="https://www.kitobook.com/compare/book/65/09/9/" title="сравнение переводов, параллельные ссылки">9</a></sup> Bu qoidalar hozirgi zamon uchun ramzdir, ular shunday ma’noni bildiradi: keltirilgan nazrlar va qurbonliklar Xudoga sajda qiluvchilarning vijdonini poklay olmaydi.</div>
  <div id="10"><sup><a href="https://www.kitobook.com/compare/book/65/09/10/" title="сравнение переводов, параллельные ссылки">10</a></sup> Bu nazrlaru qurbonliklar, shuningdek, yegulik, ichgulik va har xil poklanish marosimlariga oid udumlar inson tanasi bilan bog‘liq. Bular yangi tartib o‘rnatilguncha amal qilgan.</div>
  <div id="11"><sup><a href="https://www.kitobook.com/compare/book/65/09/11/" title="сравнение переводов, параллельные ссылки">11</a></sup> Endi esa Masih kelgan xayr–barakalarning Oliy ruhoniysi bo‘ldi. U inson qo‘li bilan qurilmagan, bu dunyoga mansub bo‘lmagan samodagi mukammal Chodirga kirdi. Yerdagi Chodirdan buyukroq bo‘lgan samodagi bu Chodirdan o‘tib,</div>
  <div id="12"><sup><a href="https://www.kitobook.com/compare/book/65/09/12/" title="сравнение переводов, параллельные ссылки">12</a></sup> Eng muqaddas xonaga kirdi. Masih bu xonaga takalar va buqalarning qoni bilan emas, balki O‘z qoni evaziga kirdi. U yerga bir marta kirib, bizni to abad gunohlardan ozod qildi.</div>
  <div id="13"><sup><a href="https://www.kitobook.com/compare/book/65/09/13/" title="сравнение переводов, параллельные ссылки">13</a></sup> Ilgarilari takalaru buqalarning qoni hamda kuydirilgan g‘unajinning kuli harom bo‘lgan kishilarning ustiga sepilganda, ular jisman poklanardilar. Jonivorlarning qoni bilan shunday natijaga erishilgan bo‘lsa,</div>
  <div id="14"><sup><a href="https://www.kitobook.com/compare/book/65/09/14/" title="сравнение переводов, параллельные ссылки">14</a></sup> Masihning qoni bilan bundanda buyukroq natijaga erishsa bo‘ladi! Zero, Masih mangu Ruhning qudrati orqali O‘zini benuqson qurbonlik sifatida Xudoga bag‘ishladi. Uning to‘kilgan qoni vijdonimizni o‘limga yetaklovchi ishlardan poklaydi, shunda biz barhayot Xudoga xizmat qila olamiz.</div>
  <div id="15"><sup><a href="https://www.kitobook.com/compare/book/65/09/15/" title="сравнение переводов, параллельные ссылки">15</a></sup> Ana shu sababdan Masih Yangi Ahdning vositachisi bo‘ldi. Endi da’vat etilgan odamlar Xudoning va’da qilgan abadiy merosiga ega bo‘la oladilar. Ular avvalgi ahd davrida berilgan Xudoning qonunini buzib, gunoh qilgan edilar. Masih esa ularni gunohlaridan xalos qilish uchun qurbon bo‘ldi.</div>
  <div id="16"><sup><a href="https://www.kitobook.com/compare/book/65/09/16/" title="сравнение переводов, параллельные ссылки">16</a></sup> Yangi ahdni go‘yo vasiyatga o‘xshatsa bo‘ladi. Qayerda vasiyat bor bo‘lsa, vasiyat qilgan odamning o‘limi tasdiqlanishi kerak.</div>
  <div id="17"><sup><a href="https://www.kitobook.com/compare/book/65/09/17/" title="сравнение переводов, параллельные ссылки">17</a></sup> Chunki vasiyat o‘limdan keyingina kuchga kiradi. Vasiyat qiluvchi hali tirik ekan, vasiyatning hech bir ta’siri yo‘q.</div>
  <div id="18"><sup><a href="https://www.kitobook.com/compare/book/65/09/18/" title="сравнение переводов, параллельные ссылки">18</a></sup> Shu bois avvalgi ahd ham to‘kilgan qon orqali kuchga kirgandi.</div>
  <div id="19"><sup><a href="https://www.kitobook.com/compare/book/65/09/19/" title="сравнение переводов, параллельные ссылки">19</a></sup> Boshida MusoTavrotdagi hamma amrlarni butun xalqqa o‘qib berdi. So‘ng bir tutam issop va qirmizi ip yordamida buqalar va takalarning qoni bilan suvni Tavrot kitobiga va butun xalqning ustiga sepib,</div>
  <div id="20"><sup><a href="https://www.kitobook.com/compare/book/65/09/20/" title="сравнение переводов, параллельные ссылки">20</a></sup> dedi: “Shu qon Egamizning sizlar bilan qilgan ahdini tasdiqlaydi.”</div>
  <div id="21"><sup><a href="https://www.kitobook.com/compare/book/65/09/21/" title="сравнение переводов, параллельные ссылки">21</a></sup> Shuningdek, Muso Muqaddas chodir ustiga va sajda marosimlarida ishlatiladigan barcha ashyolar ustiga qon sepdi.</div>
  <div id="22"><sup><a href="https://www.kitobook.com/compare/book/65/09/22/" title="сравнение переводов, параллельные ссылки">22</a></sup> Darhaqiqat, Tavrot qonunlari bo‘yicha qariyb hamma narsa qon bilan poklanadi, to‘kilgan qon orqaligina gunohlar kechiriladi.</div>
  <div id="23"><sup><a href="https://www.kitobook.com/compare/book/65/09/23/" title="сравнение переводов, параллельные ссылки">23</a></sup> Shu sababdan, samoviy Chodirning aksi bo‘lgan bu Chodir va undagi hamma ashyolar hayvonlarning qoni bilan poklanishi kerak edi. Ammo samoviy narsalar bundan a’loroq qurbonliklarni talab qiladi!</div>
  <div id="24"><sup><a href="https://www.kitobook.com/compare/book/65/09/24/" title="сравнение переводов, параллельные ссылки">24</a></sup> Ana shu maqsadda Masih bizlar uchun Xudoning huzurida hozir bo‘ldi. U haqiqiy Chodirning soyasigina bo‘lgan bu dunyodagi chodirning Eng muqaddas xonasiga emas, balki inson qo‘li bilan qurilmagan samoviy Chodirga kirdi.</div>
  <div id="25"><sup><a href="https://www.kitobook.com/compare/book/65/09/25/" title="сравнение переводов, параллельные ссылки">25</a></sup> Levi naslidan bo‘lgan oliy ruhoniylar har yili Eng muqaddas xonaga kirib, hayvonlarning qonini nazr qiladilar. Masih esa O‘zini qayta–qayta qurbonlik qilmadi.</div>
  <div id="26"><sup><a href="https://www.kitobook.com/compare/book/65/09/26/" title="сравнение переводов, параллельные ссылки">26</a></sup> Agar Masih har yili O‘zini qurbonlik qilganda edi, dunyo yaratilgandan beri U qayta–qayta azob chekkan bo‘lardi. Buning o‘rniga U mana shu oxirgi zamonda odamlarning gunohlarini yuvish uchun, bir martagina olamga kelib, O‘zini qurbon qildi.</div>
  <div id="27"><sup><a href="https://www.kitobook.com/compare/book/65/09/27/" title="сравнение переводов, параллельные ссылки">27</a></sup> Inson zoti bir marta o‘ladi, so‘ng Xudo tomonidan hukm qilinadi.</div>
  <div id="28"><sup><a href="https://www.kitobook.com/compare/book/65/09/28/" title="сравнение переводов, параллельные ссылки">28</a></sup> Shu singari Masih ham ko‘plarning gunohlarini O‘z bo‘yniga olish uchun, bir marta qurbon bo‘lib, o‘ldi. U bu dunyoga qaytib keladi. Bu safar U gunohlarni yuvish uchun emas, balki Uni intizorlik bilan kutayotgan odamlarga najot berish uchun keladi.</div>
</div>