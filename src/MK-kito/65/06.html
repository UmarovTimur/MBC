<div itemprop="articleBody" class="text">
  <div id="1"><sup><a href="https://www.kitobook.com/compare/book/65/06/1/" title="сравнение переводов, параллельные ссылки">1</a></sup> Shunday ekan, Masihning boshlang‘ich ta’limotida to‘xtab qolmaylik. Aksincha, imonda yetuk bo‘lishga intilaylik. Hadeb ta’limotning ilk asoslarini o‘rganavermaylik. O‘limga yetaklovchi ishlardan tavba qilish va Xudoga ishonish haqida,</div>
  <div id="2"><sup><a href="https://www.kitobook.com/compare/book/65/06/2/" title="сравнение переводов, параллельные ссылки">2</a></sup> poklanish marosimlari va qo‘l qo‘yib duo qilish haqida, o‘liklarning tirilishi va abadiy hukm haqida qayta–qayta ta’lim olishimiz shart emas.</div>
  <div id="3"><sup><a href="https://www.kitobook.com/compare/book/65/06/3/" title="сравнение переводов, параллельные ссылки">3</a></sup> Endi Xudoning madadi bilan yetuklik sari qadam tashlaymiz.</div>
  <div id="4"><sup><a href="https://www.kitobook.com/compare/book/65/06/4/" title="сравнение переводов, параллельные ссылки">4</a></sup> Nahotki Xudodan yuz o‘girgan odamni tavba qildirib bo‘lsa?! Bunday odam Xudoning nurini ko‘rib, samoviy in’omdan lazzat olgan, Muqaddas Ruhdan bahramand bo‘lib,</div>
  <div id="5"><sup><a href="https://www.kitobook.com/compare/book/65/06/5/" title="сравнение переводов, параллельные ссылки">5</a></sup> Xudo kalomining ezguligini totib ko‘rgan va kelajak dunyoning qudratini o‘z tajribasida ko‘rgan.</div>
  <div id="6"><sup><a href="https://www.kitobook.com/compare/book/65/06/6/" title="сравнение переводов, параллельные ссылки">6</a></sup> Agar shularga qaramay, u Xudodan qaytsa, ikki dunyoda ham tavba qilmaydi! Chunki u bu qilmishi bilan Xudoning O‘g‘lini go‘yo boshqatdan xochga mixlab, hammaning oldida Uni sharmanda qilayotganday bo‘ladi.</div>
  <div id="7"><sup><a href="https://www.kitobook.com/compare/book/65/06/7/" title="сравнение переводов, параллельные ссылки">7</a></sup> Xudoning yo‘lidan yurgan odamni mo‘l–ko‘l yomg‘irga to‘ygan yerga o‘xshatsa bo‘ladi. Bunday yer dehqonlar uchun yaxshi hosil yetishtirib, Xudodan baraka topadi.</div>
  <div id="8"><sup><a href="https://www.kitobook.com/compare/book/65/06/8/" title="сравнение переводов, параллельные ссылки">8</a></sup> Xudodan qaytgan odam esa yantog‘u tikan bosgan yerga o‘xshaydi. Bunday yer foydasiz bo‘lib, la’natga duchor bo‘lish xavfi ostida qoladi. Oxir–oqibatda esa olovga yem bo‘ladi.</div>
  <div id="9"><sup><a href="https://www.kitobook.com/compare/book/65/06/9/" title="сравнение переводов, параллельные ссылки">9</a></sup> Sevimli birodarlarim, qattiq gapirganimga qaramay, sizlardan ko‘nglim to‘q. Sizlar najotga eltuvchi to‘g‘ri yo‘ldan ketayotganingizga ishonchim komil.</div>
  <div id="10"><sup><a href="https://www.kitobook.com/compare/book/65/06/10/" title="сравнение переводов, параллельные ссылки">10</a></sup> Axir, Xudo adolatlidir. U sizning ishingizni unutmaydi, Unga bo‘lgan muhabbatingiz tufayli azizlariga qilgan va qilayotgan xizmatlaringizni yodida tutadi.</div>
  <div id="11"><sup><a href="https://www.kitobook.com/compare/book/65/06/11/" title="сравнение переводов, параллельные ссылки">11</a></sup> Xizmatdagi bu shijoatingizni har biringiz oxirigacha asrashingizni chin dildan xohlaymiz. Chunki shundagina Masihga bo‘lgan umidingiz so‘nmaydi.</div>
  <div id="12"><sup><a href="https://www.kitobook.com/compare/book/65/06/12/" title="сравнение переводов, параллельные ссылки">12</a></sup> Erinchoq bo‘lmanglar. Aksincha, imoni va sabr–toqati tufayli Xudoning va’dalaridan bahramand bo‘lgan birodarlardan o‘rnak olinglar.</div>
  <div id="13"><sup><a href="https://www.kitobook.com/compare/book/65/06/13/" title="сравнение переводов, параллельные ссылки">13</a></sup> Xudoning Ibrohimga bergan va’dasini eslanglar. O‘shanda Xudo O‘z nomi haqi qasam ichgandi. Zero, qasam ichish uchun O‘zidan buyukroq biron zot yo‘q edi.</div>
  <div id="14"><sup><a href="https://www.kitobook.com/compare/book/65/06/14/" title="сравнение переводов, параллельные ссылки">14</a></sup> O‘shanda Xudo qasam ichib, shunday degandi: “Senga albatta qut–baraka beraman, Naslingni son–sanoqsiz qilaman.”</div>
  <div id="15"><sup><a href="https://www.kitobook.com/compare/book/65/06/15/" title="сравнение переводов, параллельные ссылки">15</a></sup> Ibrohim sabr–toqat qilib, berilgan va’daga erishdi.</div>
  <div id="16"><sup><a href="https://www.kitobook.com/compare/book/65/06/16/" title="сравнение переводов, параллельные ссылки">16</a></sup> Odamlar qasam ichganlarida o‘zlaridan buyukroq bo‘lgan kimsaning ismi haqi qasam ichadilar. Qasam aytilgan gapning tasdig‘i hisoblanadi va har qanday bahsga xotima beradi.</div>
  <div id="17"><sup><a href="https://www.kitobook.com/compare/book/65/06/17/" title="сравнение переводов, параллельные ссылки">17</a></sup> Shunga o‘xshab, Xudo ham O‘z va’dasini qasam bilan tasdiqladi. Chunki xalqiga baraka berishni va’da qilgan Xudo shu orqali O‘z irodasining qat’iy ekanligini aniq ko‘rsatmoqchi edi.</div>
  <div id="18"><sup><a href="https://www.kitobook.com/compare/book/65/06/18/" title="сравнение переводов, параллельные ссылки">18</a></sup> Xudo yolg‘on gapirmaydi! Uning bergan va’dasi va ichgan qasami hech qachon o‘zgarmaydi. Xudo tasdiqlagan va’dasidan endi biz kuchli dalda olib, U bergan umidni mahkam tutaylik. Axir, biz Xudodan panoh topganmiz.</div>
  <div id="19"><sup><a href="https://www.kitobook.com/compare/book/65/06/19/" title="сравнение переводов, параллельные ссылки">19</a></sup> Bu umid jonimiz uchun tebranmas, mustahkam langardaydir. Umidimiz bizni samoviy Chodirdagi pardaning orqa tarafiga, Xudoning huzuriga olib kiradi.</div>
  <div id="20"><sup><a href="https://www.kitobook.com/compare/book/65/06/20/" title="сравнение переводов, параллельные ссылки">20</a></sup> Iso bizdan oldin u yerga kirib, biz uchun yo‘l ochib berdi. U Maliksidiq singari to abad Oliy ruhoniyimiz bo‘ldi.</div>
</div>