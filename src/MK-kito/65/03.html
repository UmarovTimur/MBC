<div itemprop="articleBody" class="text">
  <div id="1"><sup><a href="https://www.kitobook.com/compare/book/65/03/1/" title="сравнение переводов, параллельные ссылки">1</a></sup> Ey birodarlarim, sizlar Xudoning aziz xalqisizlar. Xudo sizlarni O‘z huzuriga kirishga da’vat etgan. Kelinglar, Xudoning elchisi va biz e’tirof etgan e’tiqodimizning oliy ruhoniysi Iso haqida mulohaza qilaylik.</div>
  <div id="2"><sup><a href="https://www.kitobook.com/compare/book/65/03/2/" title="сравнение переводов, параллельные ссылки">2</a></sup> Xudo Isoni Oliy ruhoniy qilib tayinladi. Muso Xudoning xonadonida sodiq xizmatkor bo‘lgani kabi, Iso ham Xudoga sodiq bo‘ldi.</div>
  <div id="3"><sup><a href="https://www.kitobook.com/compare/book/65/03/3/" title="сравнение переводов, параллельные ссылки">3</a></sup> Biroq Iso Musodan ko‘ra ko‘proq ulug‘vorlikka loyiq bo‘ldi. Axir, uydan ko‘ra uni qurgan odam ko‘proq e’tiborga sazovor– ku!</div>
  <div id="4"><sup><a href="https://www.kitobook.com/compare/book/65/03/4/" title="сравнение переводов, параллельные ссылки">4</a></sup> Albatta, har bir uyning quruvchisi bor, ammo aslida butun borliqning binokori — Xudo.</div>
  <div id="5"><sup><a href="https://www.kitobook.com/compare/book/65/03/5/" title="сравнение переводов, параллельные ссылки">5</a></sup> Muso sodiq qul edi. U Xudoning butun xalqi orasida eng ishonchlisi bo‘lib, uning xizmati kelajakda oshkor bo‘ladigan ilohiy haqiqatning sharpasi edi, xolos.</div>
  <div id="6"><sup><a href="https://www.kitobook.com/compare/book/65/03/6/" title="сравнение переводов, параллельные ссылки">6</a></sup> Masih esa sodiq O‘g‘il edi. Unga Xudoning xonadonini boshqarish topshirildi. Xudoning xonadoni esa bizmiz. Biz faqat jasur bo‘lib, umidimizni mahkam tutishimiz kerak. Axir, biz bu umidimiz bilan faxrlanamiz.</div>
  <div id="7"><sup><a href="https://www.kitobook.com/compare/book/65/03/7/" title="сравнение переводов, параллельные ссылки">7</a></sup> Shunday ekan, Muqaddas Ruhning aytgan gaplarini yodingizda tuting: “Qaniydi bugun Mening ovozimga quloq solsangiz!</div>
  <div id="8"><sup><a href="https://www.kitobook.com/compare/book/65/03/8/" title="сравнение переводов, параллельные ссылки">8</a></sup> Menga qarshi isyon qilgan otalaringizday tosh yurak bo‘lmanglar, Meni sahroda sinagan o‘sha ajdodlaringizday bo‘lmanglar.</div>
  <div id="9"><sup><a href="https://www.kitobook.com/compare/book/65/03/9/" title="сравнение переводов, параллельные ссылки">9</a></sup> Otalaringiz qirq yil qilgan ishlarimni ko‘rsa ham, U yerda Meni sinab ko‘rdilar.</div>
  <div id="10"><sup><a href="https://www.kitobook.com/compare/book/65/03/10/" title="сравнение переводов, параллельные ссылки">10</a></sup> Shu bois Men bu nasldan g‘azablanib, dedim: ‘Ular doim Mendan yuz o‘girishadi, Amrlarimga bo‘ysunishdan bosh tortishadi.’</div>
  <div id="11"><sup><a href="https://www.kitobook.com/compare/book/65/03/11/" title="сравнение переводов, параллельные ссылки">11</a></sup> Shuning uchun g‘azablanib, ont ichdim: ‘Ular farog‘at diyorimga kirmaydi’, dedim.”</div>
  <div id="12"><sup><a href="https://www.kitobook.com/compare/book/65/03/12/" title="сравнение переводов, параллельные ссылки">12</a></sup> Ey birodarlarim, ehtiyot bo‘linglar! Yomon niyatga qalbingizdan o‘rin bermanglar, Xudoga bo‘lgan ishonchingizni yo‘qotmanglar. Aks holda bu illatlar sizlarni barhayot Xudodan qaytaradi.</div>
  <div id="13"><sup><a href="https://www.kitobook.com/compare/book/65/03/13/" title="сравнение переводов, параллельные ссылки">13</a></sup> Har kunni Muqaddas Bitiklardagi “bugun” deb bilib, bir–biringizga nasihat qilinglar. Tag‘in birortangiz gunohga aldanib, yuragingizni tosh qilmanglar.</div>
  <div id="14"><sup><a href="https://www.kitobook.com/compare/book/65/03/14/" title="сравнение переводов, параллельные ссылки">14</a></sup> Axir, biz Masihga sherik bo‘ldik. Faqat boshida ega bo‘lgan imonimizni oxirigacha mahkam tutishimiz lozim.</div>
  <div id="15"><sup><a href="https://www.kitobook.com/compare/book/65/03/15/" title="сравнение переводов, параллельные ссылки">15</a></sup> Bir–biringizga Zaburdagi shu so‘zlarni eslatib turinglar: “Qaniydi bugun Mening ovozimga quloq solsangiz! Menga qarshi isyon qilgan otalaringizday tosh yurak bo‘lmanglar!”</div>
  <div id="16"><sup><a href="https://www.kitobook.com/compare/book/65/03/16/" title="сравнение переводов, параллельные ссылки">16</a></sup> O‘shanda Xudoning ovozini eshitib turib, isyon qilgan kim edi? Muso Misrdan olib chiqqanlarning hammasi!</div>
  <div id="17"><sup><a href="https://www.kitobook.com/compare/book/65/03/17/" title="сравнение переводов, параллельные ссылки">17</a></sup> Qirq yil davomida Xudo kimdan g‘azablangandi? Gunoh qilgan odamlardan! Ular hammasi o‘ldi, sahro ularga qabr bo‘ldi.</div>
  <div id="18"><sup><a href="https://www.kitobook.com/compare/book/65/03/18/" title="сравнение переводов, параллельные ссылки">18</a></sup> Xudo ont ichib: “Ular farog‘at diyorimga kirmaydi”, deya kim haqida aytgan edi? Albatta bo‘ysunmagan odamlar haqida!</div>
  <div id="19"><sup><a href="https://www.kitobook.com/compare/book/65/03/19/" title="сравнение переводов, параллельные ссылки">19</a></sup> Demak, ular Xudoga ishonmaganlari uchun farog‘at diyoriga kira olmadilar.</div>
</div>