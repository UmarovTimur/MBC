<div itemprop="articleBody" class="text">
  <div id="1"><sup><a href="https://www.kitobook.com/compare/book/43/10/1/" title="сравнение переводов, параллельные ссылки">1</a></sup> “Sizlarga chinini aytayin: kim qo‘y qo‘rasiga eshikdan kirmay, boshqa yo‘ldan oshib tushsa, u o‘g‘ri va bosqinchidir.</div>
  <div id="2"><sup><a href="https://www.kitobook.com/compare/book/43/10/2/" title="сравнение переводов, параллельные ссылки">2</a></sup> Eshikdan kirgan odam esa qo‘ylarning cho‘ponidir.</div>
  <div id="3"><sup><a href="https://www.kitobook.com/compare/book/43/10/3/" title="сравнение переводов, параллельные ссылки">3</a></sup> Qorovul unga eshikni ochib beradi. Qo‘ylar uning ovoziga quloq soladi. U esa o‘z qo‘ylarini nomma–nom chaqirib tashqariga olib chiqadi.</div>
  <div id="4"><sup><a href="https://www.kitobook.com/compare/book/43/10/4/" title="сравнение переводов, параллельные ссылки">4</a></sup> U o‘z qo‘ylarini qo‘radan olib chiqqanda, ularning oldida boraveradi. Qo‘ylar esa unga ergashadi, chunki ular cho‘ponning ovozini biladilar.</div>
  <div id="5"><sup><a href="https://www.kitobook.com/compare/book/43/10/5/" title="сравнение переводов, параллельные ссылки">5</a></sup> Begona kishiga esa ergashmaydilar. Aksincha, begonaning ovozini tanimay, undan qochadilar.”</div>
  <div id="6"><sup><a href="https://www.kitobook.com/compare/book/43/10/6/" title="сравнение переводов, параллельные ссылки">6</a></sup> Iso bu matalni aytib berganda, tinglovchilar U nima demoqchi ekanligini tushunmadilar.</div>
  <div id="7"><sup><a href="https://www.kitobook.com/compare/book/43/10/7/" title="сравнение переводов, параллельные ссылки">7</a></sup> Shu sababdan Iso yana dedi: “Sizlarga chinini aytay: Men qo‘ylar uchun eshikman.</div>
  <div id="8"><sup><a href="https://www.kitobook.com/compare/book/43/10/8/" title="сравнение переводов, параллельные ссылки">8</a></sup> Mendan oldin kelganlarning hammasi o‘g‘ri va bosqinchi edilar. Lekin qo‘ylar ularga quloq solmadilar.</div>
  <div id="9"><sup><a href="https://www.kitobook.com/compare/book/43/10/9/" title="сравнение переводов, параллельные ссылки">9</a></sup> Men eshikman. Kim Men orqali kirsa, najot topadi. U kirib chiqib, yaylov ham topadi.</div>
  <div id="10"><sup><a href="https://www.kitobook.com/compare/book/43/10/10/" title="сравнение переводов, параллельные ссылки">10</a></sup> O‘g‘ri faqat o‘g‘irlash, bo‘g‘izlash, barbod qilish uchun keladi. Men esa ularga hayot, farovon hayot berish uchun kelganman.</div>
  <div id="11"><sup><a href="https://www.kitobook.com/compare/book/43/10/11/" title="сравнение переводов, параллельные ссылки">11</a></sup> Men yaxshi Cho‘ponman. Yaxshi Cho‘pon qo‘ylari uchun jonini fido qiladi.</div>
  <div id="12"><sup><a href="https://www.kitobook.com/compare/book/43/10/12/" title="сравнение переводов, параллельные ссылки">12</a></sup> Yollangan odam esa qo‘ylarning na cho‘poni, na egasidir. U bo‘rining kelganini ko‘rgach, qo‘ylarni tashlab qochadi. Bo‘ri esa qo‘ylarni talab, tumtaraqay qiladi.</div>
  <div id="13"><sup><a href="https://www.kitobook.com/compare/book/43/10/13/" title="сравнение переводов, параллельные ссылки">13</a></sup> Yollangan odam shunchaki yollangan bo‘lgani uchun va qo‘ylar haqida qayg‘urmagani uchun qochadi.</div>
  <div id="14"><sup><a href="https://www.kitobook.com/compare/book/43/10/14/" title="сравнение переводов, параллельные ссылки">14</a></sup> 15Men yaxshi Cho‘ponman. Otam Meni va Men Otamni bilganimday,</div>
  <div id="15"><sup><a href="https://www.kitobook.com/compare/book/43/10/15/" title="сравнение переводов, параллельные ссылки">15</a></sup> Men qo‘ylarimni bilaman, ular ham Meni biladilar. Men qo‘ylarim uchun jonimni fido qilaman.</div>
  <div id="16"><sup><a href="https://www.kitobook.com/compare/book/43/10/16/" title="сравнение переводов, параллельные ссылки">16</a></sup> Bu qo‘rada bo‘lmagan boshqa qo‘ylarim ham bor. Ularni ham olib kelishim kerak. Ular ham Mening ovozimga quloq soladi, shunda bir suruv, bir cho‘pon bo‘ladi.</div>
  <div id="17"><sup><a href="https://www.kitobook.com/compare/book/43/10/17/" title="сравнение переводов, параллельные ссылки">17</a></sup> Men jonimni qaytib olish uchun, uni fido qilaman, shu bois Otam Meni yaxshi ko‘radi.</div>
  <div id="18"><sup><a href="https://www.kitobook.com/compare/book/43/10/18/" title="сравнение переводов, параллельные ссылки">18</a></sup> Hech kim jonimni Mendan olmayapti. Men O‘z ixtiyorim bilan uni fido qilaman. Jonimni berishga va uni qaytarib olishga hokimiyatim bor. Buni Menga Otam buyurgan.”</div>
  <div id="19"><sup><a href="https://www.kitobook.com/compare/book/43/10/19/" title="сравнение переводов, параллельные ссылки">19</a></sup> Isoning bu so‘zlari tufayli, yahudiylar orasida yana kelishmovchilik bo‘ldi.</div>
  <div id="20"><sup><a href="https://www.kitobook.com/compare/book/43/10/20/" title="сравнение переводов, параллельные ссылки">20</a></sup> Oralaridan ko‘pchilik: — Uni jin uribdi, U aqldan ozgan! Nega Unga quloq solyapsizlar? — der edilar.</div>
  <div id="21"><sup><a href="https://www.kitobook.com/compare/book/43/10/21/" title="сравнение переводов, параллельные ссылки">21</a></sup> Boshqalari esa:— Bu jin urganning so‘zlari emas. Jin ko‘r odamning ko‘zlarini ocha olarmidi?! — deb aytishardi.</div>
  <div id="22"><sup><a href="https://www.kitobook.com/compare/book/43/10/22/" title="сравнение переводов, параллельные ссылки">22</a></sup> O‘sha vaqtda QuddusdaMa’badni Bag‘ishlash bayrami nishonlanayotgan edi. Qish.</div>
  <div id="23"><sup><a href="https://www.kitobook.com/compare/book/43/10/23/" title="сравнение переводов, параллельные ссылки">23</a></sup> Iso Ma’badda Sulaymon ayvoni degan joyda aylanib yurar edi.</div>
  <div id="24"><sup><a href="https://www.kitobook.com/compare/book/43/10/24/" title="сравнение переводов, параллельные ссылки">24</a></sup> Yahudiylar Uning atrofini o‘rab oldilar. — Qachongacha bizni ikkilantirasiz? Agar Masih bo‘lsangiz, bizga ochig‘ini ayting, — deyishdi.</div>
  <div id="25"><sup><a href="https://www.kitobook.com/compare/book/43/10/25/" title="сравнение переводов, параллельные ссылки">25</a></sup> Iso ularga javob berdi: — Men sizlarga aytdim, ammo sizlar ishonmayapsizlar. Otam nomidan qilayotgan ishlarim kimligimni ko‘rsatib turibdi.</div>
  <div id="26"><sup><a href="https://www.kitobook.com/compare/book/43/10/26/" title="сравнение переводов, параллельные ссылки">26</a></sup> Sizlar esa ishonmayapsizlar, chunki sizlar Mening qo‘ylarimdan emassizlar.</div>
  <div id="27"><sup><a href="https://www.kitobook.com/compare/book/43/10/27/" title="сравнение переводов, параллельные ссылки">27</a></sup> Mening qo‘ylarim ovozimga quloq soladi. Men ularni taniyman, ular esa Menga ergashib yurishadi.</div>
  <div id="28"><sup><a href="https://www.kitobook.com/compare/book/43/10/28/" title="сравнение переводов, параллельные ссылки">28</a></sup> Men ularga abadiy hayot beraman, ular hech qachon halok bo‘lmaydilar. Hech kim ularni Mening qo‘limdan tortib ololmaydi.</div>
  <div id="29"><sup><a href="https://www.kitobook.com/compare/book/43/10/29/" title="сравнение переводов, параллельные ссылки">29</a></sup> Ularni Menga bergan Otam hammadan buyukdir. Otamning qo‘lidan ularni tortib olishga hech kimning kuchi yetmaydi.</div>
  <div id="30"><sup><a href="https://www.kitobook.com/compare/book/43/10/30/" title="сравнение переводов, параллельные ссылки">30</a></sup> Men va Otam — birmiz.</div>
  <div id="31"><sup><a href="https://www.kitobook.com/compare/book/43/10/31/" title="сравнение переводов, параллельные ссылки">31</a></sup> Yahudiylar yana Isoni toshbo‘ron qilmoqchi bo‘ldilar.</div>
  <div id="32"><sup><a href="https://www.kitobook.com/compare/book/43/10/32/" title="сравнение переводов, параллельные ссылки">32</a></sup> — Men sizlarga Ota buyurgan ko‘p xayrli ishlarni ko‘rsatdim, ularning qaysi biri uchun Meni toshbo‘ron qilmoqchisizlar? — deb so‘radi Iso.</div>
  <div id="33"><sup><a href="https://www.kitobook.com/compare/book/43/10/33/" title="сравнение переводов, параллельные ссылки">33</a></sup> Yahudiylar Unga shunday deyishdi: — Xayrli ishingiz uchun emas, kufrligingiz uchun Sizni toshbo‘ron qilmoqchimiz. Siz odam bo‘la turib O‘zingizni Xudo deyapsiz!</div>
  <div id="34"><sup><a href="https://www.kitobook.com/compare/book/43/10/34/" title="сравнение переводов, параллельные ссылки">34</a></sup> Iso shunday javob qaytardi: — Sizlar o‘zlaringiz doim o‘qiydigan Tavrotda: “Aytdimki: Hammangiz xudodirsiz”, deb yozilgan emasmi?!</div>
  <div id="35"><sup><a href="https://www.kitobook.com/compare/book/43/10/35/" title="сравнение переводов, параллельные ссылки">35</a></sup> O‘zlaringiz bilasizlar: Muqaddas Bitiklarni o‘zgartirib bo‘lmaydi. Xudoning kalomini olgan odamlar “xudolar” deb atalgan–ku!</div>
  <div id="36"><sup><a href="https://www.kitobook.com/compare/book/43/10/36/" title="сравнение переводов, параллельные ссылки">36</a></sup> Meni esa Otam O‘zi uchun ajratib olib dunyoga yuborgan. Men “Xudoning O‘g‘liman” deganim uchun kufrlik qilgan bo‘lamanmi?!</div>
  <div id="37"><sup><a href="https://www.kitobook.com/compare/book/43/10/37/" title="сравнение переводов, параллельные ссылки">37</a></sup> Agar Men Otamning ishlarini qilmayotgan bo‘lsam, Menga ishonmay qo‘ya qolinglar.</div>
  <div id="38"><sup><a href="https://www.kitobook.com/compare/book/43/10/38/" title="сравнение переводов, параллельные ссылки">38</a></sup> Bordi–yu, Uning ishlarini qilayotgan bo‘lsam, Menga ishonmasangiz ham, qilayotgan ishlarimga ishoninglar. Shunda Ota Menda va Men Otada ekanimni bilib, anglab olasizlar.</div>
  <div id="39"><sup><a href="https://www.kitobook.com/compare/book/43/10/39/" title="сравнение переводов, параллельные ссылки">39</a></sup> Ular yana Isoni ushlab olishga harakat qildilar, ammo Iso ularning changalidan qutulib qoldi.</div>
  <div id="40"><sup><a href="https://www.kitobook.com/compare/book/43/10/40/" title="сравнение переводов, параллельные ссылки">40</a></sup> So‘ng Iso Iordan daryosining narigi tomoniga, ilgari Yahyo odamlarni cho‘mdirib yurgan joyga qaytib borib, u yerda qoldi.</div>
  <div id="41"><sup><a href="https://www.kitobook.com/compare/book/43/10/41/" title="сравнение переводов, параллельные ссылки">41</a></sup> Uning oldiga ko‘p odamlar kelishardi. Ular shunday deb aytishardi: — Yahyo hech qanday alomat ko‘rsatmagan edi, lekin Yahyoning bu Odam haqida aytgan hamma gapi to‘g‘ri chiqdi.</div>
  <div id="42"><sup><a href="https://www.kitobook.com/compare/book/43/10/42/" title="сравнение переводов, параллельные ссылки">42</a></sup> Shunday qilib, o‘sha yerdagi ko‘p odamlar Isoga ishondilar.</div>
</div>