<div itemprop="articleBody" class="text">
  <div id="1"><sup><a href="https://www.kitobook.com/compare/book/43/01/1/" title="сравнение переводов, параллельные ссылки">1</a></sup> Azalda Kalom bor edi. Kalom Xudo bilan birga edi, Kalom — Xudo edi.</div>
  <div id="2"><sup><a href="https://www.kitobook.com/compare/book/43/01/2/" title="сравнение переводов, параллельные ссылки">2</a></sup> Azalda U Xudo bilan birga edi.</div>
  <div id="3"><sup><a href="https://www.kitobook.com/compare/book/43/01/3/" title="сравнение переводов, параллельные ссылки">3</a></sup> Butun borliq Kalom orqali yaratilgan, Usiz yaratilgan biron narsa mavjud emas.</div>
  <div id="4"><sup><a href="https://www.kitobook.com/compare/book/43/01/4/" title="сравнение переводов, параллельные ссылки">4</a></sup> Kalom — hayot manbayi edi, Bu hayot insonlarning Nuri edi.</div>
  <div id="5"><sup><a href="https://www.kitobook.com/compare/book/43/01/5/" title="сравнение переводов, параллельные ссылки">5</a></sup> Nur zulmatda porlaydi, Zulmat esa Nurni yengolmadi.</div>
  <div id="6"><sup><a href="https://www.kitobook.com/compare/book/43/01/6/" title="сравнение переводов, параллельные ссылки">6</a></sup> Xudo Yahyo ismli bir odamni yubordi. </div>
  <div id="7"><sup><a href="https://www.kitobook.com/compare/book/43/01/7/" title="сравнение переводов, параллельные ссылки">7</a></sup> Yahyo Nur haqida shahodat qilgani kelgan edi, toki hamma uning shahodati orqali imon keltirsin. </div>
  <div id="8"><sup><a href="https://www.kitobook.com/compare/book/43/01/8/" title="сравнение переводов, параллельные ссылки">8</a></sup> Uning o‘zi Nur emas edi, u faqat Nur haqida shahodat qilgani kelgandi.</div>
  <div id="9"><sup><a href="https://www.kitobook.com/compare/book/43/01/9/" title="сравнение переводов, параллельные ссылки">9</a></sup> Har bir odamni yoritadigan haqiqiy Nur dunyoga kelayotgan edi.</div>
  <div id="10"><sup><a href="https://www.kitobook.com/compare/book/43/01/10/" title="сравнение переводов, параллельные ссылки">10</a></sup> Ha, Kalom dunyoda edi, Dunyo U orqali yaratilgandi, Biroq dunyo Uni tanimadi.</div>
  <div id="11"><sup><a href="https://www.kitobook.com/compare/book/43/01/11/" title="сравнение переводов, параллельные ссылки">11</a></sup> U O‘z yurtiga keldi, Lekin O‘z xalqi Uni qabul qilmadi.</div>
  <div id="12"><sup><a href="https://www.kitobook.com/compare/book/43/01/12/" title="сравнение переводов, параллельные ссылки">12</a></sup> Uni qabul qilganlarning hammasiga esa, Unga imon keltirganlarga, U Xudoning farzandi bo‘lish huquqini berdi.</div>
  <div id="13"><sup><a href="https://www.kitobook.com/compare/book/43/01/13/" title="сравнение переводов, параллельные ссылки">13</a></sup> Ular na tana xohishidan, Na er xohishidan, Tabiiy yo‘l bilan emas, Balki Xudodan tug‘ilgan farzandlardir.</div>
  <div id="14"><sup><a href="https://www.kitobook.com/compare/book/43/01/14/" title="сравнение переводов, параллельные ссылки">14</a></sup> Kalom inson bo‘ldi, Oramizda yashadi. U inoyat va haqiqatga to‘lgandi. Biz esa Uning ulug‘vorligini ko‘rdik. Bu ulug‘vorlik Otadan kelgan yagona O‘g‘ilga mansub edi.</div>
  <div id="15"><sup><a href="https://www.kitobook.com/compare/book/43/01/15/" title="сравнение переводов, параллельные ссылки">15</a></sup> Yahyo U haqda guvohlik berib, baland ovozda dedi: — Mening ketimdan kelayotgan Zot mendan ulug‘dir, chunki U mendan oldin mavjud bo‘lgan, deb mana shu Kishi haqida aytgan edim.</div>
  <div id="16"><sup><a href="https://www.kitobook.com/compare/book/43/01/16/" title="сравнение переводов, параллельные ссылки">16</a></sup> Uning cheksiz inoyati tufayli Biz hammamiz baraka ustiga baraka oldik.</div>
  <div id="17"><sup><a href="https://www.kitobook.com/compare/book/43/01/17/" title="сравнение переводов, параллельные ссылки">17</a></sup> Xudo qonunniMuso orqali berdi, Inoyat va haqiqatni esa U Iso Masih orqali ko‘rsatdi.</div>
  <div id="18"><sup><a href="https://www.kitobook.com/compare/book/43/01/18/" title="сравнение переводов, параллельные ссылки">18</a></sup> Hech kim hech qachon Xudoni ko‘rgan emas, Ota bag‘ridagi, aslida Xudo bo‘lgan yagona O‘g‘il, Uni bizga tanitdi.</div>
  <div id="19"><sup><a href="https://www.kitobook.com/compare/book/43/01/19/" title="сравнение переводов, параллельные ссылки">19</a></sup> Quddusdagiyahudiylar Yahyoning oldiga ruhoniylarni va levilarni yubordilar. Ular kelib, Yahyodan: — Sen kimsan? — deb so‘radilar. Yahyo javob berishdan bosh tortmadi. U shahodat berib, ochiq–oydin:</div>
  <div id="20"><sup><a href="https://www.kitobook.com/compare/book/43/01/20/" title="сравнение переводов, параллельные ссылки">20</a></sup> — Men Masih emasman, — deb aytdi. </div>
  <div id="21"><sup><a href="https://www.kitobook.com/compare/book/43/01/21/" title="сравнение переводов, параллельные ссылки">21</a></sup> Yana undan: — Bo‘lmasa kimsan? Ilyosmisan? — deb so‘radilar. — Yo‘q! — dedi u. — Biz kutayotgan payg‘ambarmisan? — deb savol berdilar. U yana: — Yo‘q! — deb javob berdi.</div>
  <div id="22"><sup><a href="https://www.kitobook.com/compare/book/43/01/22/" title="сравнение переводов, параллельные ссылки">22</a></sup> — Unda kimsan? Bizni yuborganlarga javob berishimiz kerak. Sen o‘zing haqingda nima deysan? — deb so‘radilar.</div>
  <div id="23"><sup><a href="https://www.kitobook.com/compare/book/43/01/23/" title="сравнение переводов, параллельные ссылки">23</a></sup> — Ishayo payg‘ambar aytganiday: “Egamizga to‘g‘ri yo‘l oching”, deb sahroda yangrayotgan ovoz menman, — dedi Yahyo.</div>
  <div id="24"><sup><a href="https://www.kitobook.com/compare/book/43/01/24/" title="сравнение переводов, параллельные ссылки">24</a></sup> Farziylar tomonidan yuborilgan bu odamlar </div>
  <div id="25"><sup><a href="https://www.kitobook.com/compare/book/43/01/25/" title="сравнение переводов, параллельные ссылки">25</a></sup> Yahyoga dedilar: — Modomiki sen Masih ham, Ilyos ham, biz kutgan payg‘ambar ham emas ekansan, nega xalqni suvga cho‘mdirib yuribsan?</div>
  <div id="26"><sup><a href="https://www.kitobook.com/compare/book/43/01/26/" title="сравнение переводов, параллельные ссылки">26</a></sup> Yahyo ularga javoban shunday dedi: — Men odamlarni suvga cho‘mdiryapman, xolos. Lekin orangizda sizlar tanimaydigan bir Zot bor. </div>
  <div id="27"><sup><a href="https://www.kitobook.com/compare/book/43/01/27/" title="сравнение переводов, параллельные ссылки">27</a></sup> U mening orqamdan kelyapti, shunday bo‘lsa–da, men Uning chorig‘i iplarini yechishga ham arzimayman.</div>
  <div id="28"><sup><a href="https://www.kitobook.com/compare/book/43/01/28/" title="сравнение переводов, параллельные ссылки">28</a></sup> Bu hodisa Iordan daryosining sharqiy qirg‘og‘idagi Baytaniya qishlog‘ida yuz bergan edi. Yahyo o‘sha yerda odamlarni suvga cho‘mdirib yurardi.</div>
  <div id="29"><sup><a href="https://www.kitobook.com/compare/book/43/01/29/" title="сравнение переводов, параллельные ссылки">29</a></sup> Ertasi kuni Yahyo Isoning yaqinlashib kelayotganini ko‘rib, shunday dedi: “Ana, Xudoning Qo‘zisi! U dunyoni gunohdan poklaydi! </div>
  <div id="30"><sup><a href="https://www.kitobook.com/compare/book/43/01/30/" title="сравнение переводов, параллельные ссылки">30</a></sup> Men ana shu Kishi haqida: “Mening ketimdan kelayotgan Zot, mendan ulug‘dir. Chunki U mendan oldin mavjud bo‘lgan”, deb aytgan edim. </div>
  <div id="31"><sup><a href="https://www.kitobook.com/compare/book/43/01/31/" title="сравнение переводов, параллельные ссылки">31</a></sup> Men Uning kimligini bilmas edim. Lekin Uni Isroil xalqiga tanitish maqsadida, men odamlarni suvga cho‘mdirgani keldim.”</div>
  <div id="32"><sup><a href="https://www.kitobook.com/compare/book/43/01/32/" title="сравнение переводов, параллельные ссылки">32</a></sup> Yahyo yana shunday shahodat berib dedi: — Men Ruhning osmondan kaptarday uchib kelganini va Uning ustiga qo‘nganini ko‘rdim. </div>
  <div id="33"><sup><a href="https://www.kitobook.com/compare/book/43/01/33/" title="сравнение переводов, параллельные ссылки">33</a></sup> O‘sha paytgacha men Uning kimligini bilmas edim. Lekin “Odamlarni suvga cho‘mdirasan”, deb meni yuborgan Xudo menga shunday degan edi: “Muqaddas Ruh kimning ustiga tushib qo‘nganini ko‘rsang, bilki, Muqaddas Ruhga Cho‘mdiruvchi O‘shadir.”</div>
  <div id="34"><sup><a href="https://www.kitobook.com/compare/book/43/01/34/" title="сравнение переводов, параллельные ссылки">34</a></sup> Men buni ko‘rdim va sizlarga “Bu — Xudoning O‘g‘lidir”, deb aytyapman.</div>
  <div id="35"><sup><a href="https://www.kitobook.com/compare/book/43/01/35/" title="сравнение переводов, параллельные ссылки">35</a></sup> Ertasi kuni Yahyo shogirdlarining ikkitasi bilan yana kechagi joyda edi. </div>
  <div id="36"><sup><a href="https://www.kitobook.com/compare/book/43/01/36/" title="сравнение переводов, параллельные ссылки">36</a></sup> U o‘tib ketayotgan Isoga qarab: — Ana, Xudoning Qo‘zisi! — dedi.</div>
  <div id="37"><sup><a href="https://www.kitobook.com/compare/book/43/01/37/" title="сравнение переводов, параллельные ссылки">37</a></sup> Ikkala shogird Yahyoning bu so‘zlarini eshitib, Isoning orqasidan ergashib borishdi. </div>
  <div id="38"><sup><a href="https://www.kitobook.com/compare/book/43/01/38/" title="сравнение переводов, параллельные ссылки">38</a></sup> Iso o‘girilib, ularning ergashib kelayotganini ko‘rdi–da, ulardan: — Sizlarga biron narsa kerakmi? — deb so‘radi. — Ravviy, Siz qayerda turasiz? — deyishdi ular. (“Ravviy” ustoz demakdir).</div>
  <div id="39"><sup><a href="https://www.kitobook.com/compare/book/43/01/39/" title="сравнение переводов, параллельные ссылки">39</a></sup> — Yuringlar, ko‘rasizlar, — dedi Iso. Ular borib, Isoning turar joyini ko‘rganlarida, soat to‘rt bo‘lib qolgan edi. Shuning uchun ular o‘sha kuni Iso bilan qolishdi. </div>
  <div id="40"><sup><a href="https://www.kitobook.com/compare/book/43/01/40/" title="сравнение переводов, параллельные ссылки">40</a></sup> Yahyodan Iso haqida eshitib, Unga ergashganlardan biri Idris edi. Idris — Shimo‘n Butrusning ukasi edi.</div>
  <div id="41"><sup><a href="https://www.kitobook.com/compare/book/43/01/41/" title="сравнение переводов, параллельные ссылки">41</a></sup> U darrov akasi Shimo‘nni topdi–da, unga: — Biz Masihni topdik, — dedi. (Masih “Xudoning Tanlagani” demakdir.)</div>
  <div id="42"><sup><a href="https://www.kitobook.com/compare/book/43/01/42/" title="сравнение переводов, параллельные ссылки">42</a></sup> Idris akasini Isoning oldiga olib keldi. Iso unga qarab dedi: — Sen Yuhanno o‘g‘li Shimo‘nsan. Sening isming Kifa bo‘ladi (Kifa yunonchada — Butrus, ya’ni “Tosh” demakdir).</div>
  <div id="43"><sup><a href="https://www.kitobook.com/compare/book/43/01/43/" title="сравнение переводов, параллельные ссылки">43</a></sup> Ertasi kuni Iso Jalilaga bormoqchi bo‘ldi. U Filipni uchratib, unga: — Ortimdan yur! — dedi.</div>
  <div id="44"><sup><a href="https://www.kitobook.com/compare/book/43/01/44/" title="сравнение переводов, параллельные ссылки">44</a></sup> Filip Baytsayda shahridan bo‘lib, Idris va Butrusning hamshahari edi. </div>
  <div id="45"><sup><a href="https://www.kitobook.com/compare/book/43/01/45/" title="сравнение переводов, параллельные ссылки">45</a></sup> Filip Natanilni topib, unga dedi: — Muso Tavrot kitobida, boshqa payg‘ambarlar esa o‘zlarining bitiklarida bir Zot to‘g‘risida yozishgan edi. Biz o‘sha Zotni topdik. U Nosira shahridan, Yusuf o‘g‘li Iso ekan!</div>
  <div id="46"><sup><a href="https://www.kitobook.com/compare/book/43/01/46/" title="сравнение переводов, параллельные ссылки">46</a></sup> — Nosira shahridan? U yerdan biron yaxshilik chiqarmidi?! — dedi Natanil unga. — Yur, ko‘rasan! — dedi unga Filip.</div>
  <div id="47"><sup><a href="https://www.kitobook.com/compare/book/43/01/47/" title="сравнение переводов, параллельные ссылки">47</a></sup> Iso yaqinlashib kelayotgan Natanilni ko‘rib, u haqda shunday dedi: — Ana Isroilning haqiqiy avlodi. U hiyla degan narsani bilmaydi.</div>
  <div id="48"><sup><a href="https://www.kitobook.com/compare/book/43/01/48/" title="сравнение переводов, параллельные ссылки">48</a></sup> Natanil Isodan so‘radi: — Siz meni qayerdan taniysiz? — Filip seni chaqirmasidan oldin, sen anjir daraxtining tagida eding. Men seni o‘sha yerda ko‘rgan edim, — deb javob berdi Iso. </div>
  <div id="49"><sup><a href="https://www.kitobook.com/compare/book/43/01/49/" title="сравнение переводов, параллельные ссылки">49</a></sup> Shunda Natanil dedi: — Ustoz, Siz Xudoning O‘g‘lisiz! Isroilning Shohisiz!</div>
  <div id="50"><sup><a href="https://www.kitobook.com/compare/book/43/01/50/" title="сравнение переводов, параллельные ссылки">50</a></sup> Iso unga javoban dedi: — Men senga: “Seni anjir daraxti tagida ko‘rdim”, deganim uchungina ishonyapsan. Sen bundan ham buyuk ishlarni ko‘rasan!</div>
  <div id="51"><sup><a href="https://www.kitobook.com/compare/book/43/01/51/" title="сравнение переводов, параллельные ссылки">51</a></sup> So‘ng yana shunday deb qo‘shib qo‘ydi: — Sizlarga chinini aytayin: sizlar osmon ochilganini va Xudoning farishtalari Inson O‘g‘li oldiga tushib–chiqayotganini ko‘rasizlar.</div>
</div>