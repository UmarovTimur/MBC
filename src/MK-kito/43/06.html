<div itemprop="articleBody" class="text">
  <div id="1"><sup><a href="https://www.kitobook.com/compare/book/43/06/1/" title="сравнение переводов, параллельные ссылки">1</a></sup> Shundan keyin Iso qayiqda Jalila ko‘lining narigi qirg‘og‘iga suzib o‘tdi (Jalila ko‘lini Tiveriya ko‘li deb ham atashardi).</div>
  <div id="2"><sup><a href="https://www.kitobook.com/compare/book/43/06/2/" title="сравнение переводов, параллельные ссылки">2</a></sup> Bir talay xaloyiq Isoning orqasidan ergashib borardi. Chunki Iso mo‘jizali alomatlar orqali xastalarni davolaganini ular ko‘rgan edilar.</div>
  <div id="3"><sup><a href="https://www.kitobook.com/compare/book/43/06/3/" title="сравнение переводов, параллельные ссылки">3</a></sup> U shogirdlari bilan toqqa chiqib o‘tirdi.</div>
  <div id="4"><sup><a href="https://www.kitobook.com/compare/book/43/06/4/" title="сравнение переводов, параллельные ссылки">4</a></sup> YahudiylarningFisih bayrami yaqinlashayotgan edi.</div>
  <div id="5"><sup><a href="https://www.kitobook.com/compare/book/43/06/5/" title="сравнение переводов, параллельные ссылки">5</a></sup> Iso qarasa, bir talay xaloyiq U tomonga kelayotgan ekan. Iso Filipdan: — Bu odamlarni to‘yg‘azish uchun qayerdan non sotib olamiz? — deb so‘radi.</div>
  <div id="6"><sup><a href="https://www.kitobook.com/compare/book/43/06/6/" title="сравнение переводов, параллельные ссылки">6</a></sup> Iso bu gapni Filipni sinab ko‘rish uchun aytayotgan edi, aslida O‘zi nima qilishni bilar edi.</div>
  <div id="7"><sup><a href="https://www.kitobook.com/compare/book/43/06/7/" title="сравнение переводов, параллельные ссылки">7</a></sup> Filip shunday javob berdi: — Bularning har biriga bir burda non berish uchun, ikki yuz kumush tangaga non sotib olsak ham yetmaydi!</div>
  <div id="8"><sup><a href="https://www.kitobook.com/compare/book/43/06/8/" title="сравнение переводов, параллельные ссылки">8</a></sup> Shunda shogirdlaridan biri, Shimo‘n Butrusning ukasi Idris Isoga dedi:</div>
  <div id="9"><sup><a href="https://www.kitobook.com/compare/book/43/06/9/" title="сравнение переводов, параллельные ссылки">9</a></sup> — Bu yerdagi bir bolada beshta arpa non bilan ikkita baliq bor ekan. Lekin shuncha odamga bu nima ham bo‘lar edi.</div>
  <div id="10"><sup><a href="https://www.kitobook.com/compare/book/43/06/10/" title="сравнение переводов, параллельные ссылки">10</a></sup> — Odamlarni yerga o‘tqazinglar, — dedi Iso. U yer qalin maysazor edi. Odamlarning hammasi yerga o‘tirishdi. U yerda taxminan besh mingga yaqin erkak bor edi.</div>
  <div id="11"><sup><a href="https://www.kitobook.com/compare/book/43/06/11/" title="сравнение переводов, параллельные ссылки">11</a></sup> Iso nonlarni olib, shukrona duosini o‘qidi. So‘ng o‘tirganlarning hammasiga tarqatdi. Baliqlarni ham xuddi shunday qildi. Odamlar istaganlaricha yedilar.</div>
  <div id="12"><sup><a href="https://www.kitobook.com/compare/book/43/06/12/" title="сравнение переводов, параллельные ссылки">12</a></sup> Hammalari yeb to‘yganlaridan keyin, Iso shogirdlariga shunday dedi: — Ortib qolgan non burdalarini yig‘ib olinglar, isrof bo‘lmasin.</div>
  <div id="13"><sup><a href="https://www.kitobook.com/compare/book/43/06/13/" title="сравнение переводов, параллельные ссылки">13</a></sup> Shogirdlar yeyilgan beshta arpa nondan ortib qolgan burdalarni yig‘ib olishdi, o‘n ikki savat to‘ldi.</div>
  <div id="14"><sup><a href="https://www.kitobook.com/compare/book/43/06/14/" title="сравнение переводов, параллельные ссылки">14</a></sup> Shunda odamlar Isoning qilgan mo‘jizali alomatini ko‘rib: — Haqiqatan ham dunyoga kelishi kerak bo‘lgan payg‘ambar mana shu Kishi ekan, — dedilar.</div>
  <div id="15"><sup><a href="https://www.kitobook.com/compare/book/43/06/15/" title="сравнение переводов, параллельные ссылки">15</a></sup> Iso odamlar Uni zo‘rlik bilan shoh qilib ko‘tarmoqchi ekanliklarini bilgani uchun, yana yolg‘iz O‘zi toqqa chiqib ketdi.</div>
  <div id="16"><sup><a href="https://www.kitobook.com/compare/book/43/06/16/" title="сравнение переводов, параллельные ссылки">16</a></sup> Kechki payt Isoning shogirdlari ko‘l bo‘yiga bordilar.</div>
  <div id="17"><sup><a href="https://www.kitobook.com/compare/book/43/06/17/" title="сравнение переводов, параллельные ссылки">17</a></sup> Qorong‘i tushgan, Iso esa hali ham ularning oldiga kelmagan edi. Shogirdlar qayiqqa tushib, ko‘lning narigi tomonidagi Kafarnahumga qarab yo‘l oldilar.</div>
  <div id="18"><sup><a href="https://www.kitobook.com/compare/book/43/06/18/" title="сравнение переводов, параллельные ссылки">18</a></sup> Kuchli shamol esib, ko‘l to‘lqinlanib ketayotgan edi.</div>
  <div id="19"><sup><a href="https://www.kitobook.com/compare/book/43/06/19/" title="сравнение переводов, параллельные ссылки">19</a></sup> Ular qirg‘oqdan besh chaqirimcha yo‘l suzganlaridan keyin, ko‘l yuzida yurib kelayotgan Isoni ko‘rishdi. U qayiqqa yaqinlashayotgan edi, shogirdlar qattiq vahimaga tushishdi.</div>
  <div id="20"><sup><a href="https://www.kitobook.com/compare/book/43/06/20/" title="сравнение переводов, параллельные ссылки">20</a></sup> — Qo‘rqmanglar, bu Menman! — dedi ularga Iso.</div>
  <div id="21"><sup><a href="https://www.kitobook.com/compare/book/43/06/21/" title="сравнение переводов, параллельные ссылки">21</a></sup> Ular Isoni qayiqqa olmoqchi bo‘ldilar. O‘sha zahoti qayiq ular borayotgan qirg‘oqqa yetib to‘xtadi.</div>
  <div id="22"><sup><a href="https://www.kitobook.com/compare/book/43/06/22/" title="сравнение переводов, параллельные ссылки">22</a></sup> Ertasi kuni xalq Isoni qidira boshladi. Odamlar u yerda faqat bir qayiq borligini va shogirdlar Isoni qoldirib, o‘zlari qayiqda suzib ketganlarini bilishardi.</div>
  <div id="23"><sup><a href="https://www.kitobook.com/compare/book/43/06/23/" title="сравнение переводов, параллельные ссылки">23</a></sup> Shu payt Tiveriyadan boshqa qayiqlar kelib qoldi. Qayiqlar to‘xtagan joy Rabbimiz Iso O‘z shukrona duosini o‘qigan va xalq non yegan yerga yaqin edi.</div>
  <div id="24"><sup><a href="https://www.kitobook.com/compare/book/43/06/24/" title="сравнение переводов, параллельные ссылки">24</a></sup> Odamlar Iso bilan shogirdlarining u yerda yo‘qligini ko‘rgach, qayiqlarga tushib, Isoni qidirib Kafarnahumga suzib kelishdi.</div>
  <div id="25"><sup><a href="https://www.kitobook.com/compare/book/43/06/25/" title="сравнение переводов, параллельные ссылки">25</a></sup> Ular Isoni ko‘lning narigi bo‘yidan topib, Undan so‘rashdi: — Ustoz, Siz qachon bu yerga keldingiz?</div>
  <div id="26"><sup><a href="https://www.kitobook.com/compare/book/43/06/26/" title="сравнение переводов, параллельные ссылки">26</a></sup> Iso ularga shunday javob berdi: — Sizlarga chinini aytayin: Sizlar alomatlarni ko‘rganingiz uchun emas, balki non yeb to‘yganingiz uchun Meni qidiryapsizlar.</div>
  <div id="27"><sup><a href="https://www.kitobook.com/compare/book/43/06/27/" title="сравнение переводов, параллельные ссылки">27</a></sup> Siz o‘tkinchi ozuqa uchun emas, abadiy hayotga boshlovchi boqiy ozuqa uchun harakat qilinglar. Bunday ozuqani sizlarga Inson O‘g‘li beradi. Zotan, Otamiz Xudoning O‘zi bu vazifa uchun Uni ma’qul deb topdi.</div>
  <div id="28"><sup><a href="https://www.kitobook.com/compare/book/43/06/28/" title="сравнение переводов, параллельные ссылки">28</a></sup> Odamlar Isoga shunday savol berishdi: — Xudoga ma’qul ishlarni bajarish uchun nima qilishimiz kerak?</div>
  <div id="29"><sup><a href="https://www.kitobook.com/compare/book/43/06/29/" title="сравнение переводов, параллельные ссылки">29</a></sup> Iso dedi: — Xudoga ma’qul ish qilmoqchi bo‘lsangizlar, Xudo yuborgan Zotga ishoninglar.</div>
  <div id="30"><sup><a href="https://www.kitobook.com/compare/book/43/06/30/" title="сравнение переводов, параллельные ссылки">30</a></sup> Ular Isoga javoban shunday dedilar: — Sizga ishonishimiz uchun birorta alomat ko‘rsating. Qani, biz uchun nima ish qilasiz?</div>
  <div id="31"><sup><a href="https://www.kitobook.com/compare/book/43/06/31/" title="сравнение переводов, параллельные ссылки">31</a></sup> Axir, ota–bobolarimiz sahroda manna yeganlar. Muqaddas Bitiklarda: “Xudo ularga tanovul qilishlari uchun osmondan non berdi”, deb yozilgan–ku.</div>
  <div id="32"><sup><a href="https://www.kitobook.com/compare/book/43/06/32/" title="сравнение переводов, параллельные ссылки">32</a></sup> Iso ularga dedi: — Sizlarga chinini aytayin, sizlarga osmondan non bergan Muso emas. Osmondan tushgan haqiqiy nonni sizlarga Mening Otam beradi.</div>
  <div id="33"><sup><a href="https://www.kitobook.com/compare/book/43/06/33/" title="сравнение переводов, параллельные ссылки">33</a></sup> Xudo beradigan non osmondan tushib, dunyoga hayot baxsh etadi.</div>
  <div id="34"><sup><a href="https://www.kitobook.com/compare/book/43/06/34/" title="сравнение переводов, параллельные ссылки">34</a></sup> Odamlar Isoga shunday dedilar: — Hazrat, bunday nonni bizga doim berib turing!</div>
  <div id="35"><sup><a href="https://www.kitobook.com/compare/book/43/06/35/" title="сравнение переводов, параллельные ссылки">35</a></sup> Iso javoban dedi: — Men hayot noniman. Mening oldimga kelgan odam sira och qolmaydi, Menga ishongan odam hech qachon chanqamaydi.</div>
  <div id="36"><sup><a href="https://www.kitobook.com/compare/book/43/06/36/" title="сравнение переводов, параллельные ссылки">36</a></sup> Ammo Men sizlarga aytganimday, sizlar Meni ko‘rgan bo‘lsangizlar ham, ishonmayapsizlar.</div>
  <div id="37"><sup><a href="https://www.kitobook.com/compare/book/43/06/37/" title="сравнение переводов, параллельные ссылки">37</a></sup> Otam Menga bergan har bir odam Mening oldimga keladi. Oldimga kelgan bironta odamni Men aslo haydab yubormayman.</div>
  <div id="38"><sup><a href="https://www.kitobook.com/compare/book/43/06/38/" title="сравнение переводов, параллельные ссылки">38</a></sup> Men O‘z irodamni emas, balki Meni yuborgan Otamning irodasini ado etish uchun osmondan tushganman.</div>
  <div id="39"><sup><a href="https://www.kitobook.com/compare/book/43/06/39/" title="сравнение переводов, параллельные ссылки">39</a></sup> Otamning irodasi shundan iboratki, U Menga bergan birontasining yo‘qolishiga Men yo‘l qo‘ymasligim kerak, balki oxiratda ularning hammasini tiriltirishim kerak.</div>
  <div id="40"><sup><a href="https://www.kitobook.com/compare/book/43/06/40/" title="сравнение переводов, параллельные ссылки">40</a></sup> Ha, O‘g‘ilga ko‘z tikkan va Unga ishongan har bir odam abadiy hayotga ega bo‘lishi Otamning irodasidir. Men bunday odamlarni oxiratda tiriltiraman.</div>
  <div id="41"><sup><a href="https://www.kitobook.com/compare/book/43/06/41/" title="сравнение переводов, параллельные ссылки">41</a></sup> Iso: “Men osmondan tushgan nonman”, degani uchun yahudiylar Undan norozi bo‘la boshlashdi.</div>
  <div id="42"><sup><a href="https://www.kitobook.com/compare/book/43/06/42/" title="сравнение переводов, параллельные ссылки">42</a></sup> Ular o‘zaro shunday deb aytishardi: — Bu Yusufning o‘g‘li Iso–ku! Ota–onasini tanisak, qanday qilib: “Men osmondan tushdim”, deb aytishga haddi sig‘di?!</div>
  <div id="43"><sup><a href="https://www.kitobook.com/compare/book/43/06/43/" title="сравнение переводов, параллельные ссылки">43</a></sup> — Bunday gaplaringizni bas qilinglar! — dedi ularga Iso.</div>
  <div id="44"><sup><a href="https://www.kitobook.com/compare/book/43/06/44/" title="сравнение переводов, параллельные ссылки">44</a></sup> — Agar Meni yuborgan Ota birovni jalb qilmasa, u Menga kelolmaydi. Oldimga kelgan odamni esa Men oxiratda tiriltiraman.</div>
  <div id="45"><sup><a href="https://www.kitobook.com/compare/book/43/06/45/" title="сравнение переводов, параллельные ссылки">45</a></sup> Payg‘ambarlar bitiklarida: “Ularning hammasiga Xudo ta’lim beradi”, deb yozilgan. Otaga quloq solgan, Undan o‘rgangan har bir odam Mening oldimga keladi.</div>
  <div id="46"><sup><a href="https://www.kitobook.com/compare/book/43/06/46/" title="сравнение переводов, параллельные ссылки">46</a></sup> Aslida hech kim hech qachon Otani ko‘rgan emas, birgina Xudodan bo‘lgan Zot Otani ko‘rgan.</div>
  <div id="47"><sup><a href="https://www.kitobook.com/compare/book/43/06/47/" title="сравнение переводов, параллельные ссылки">47</a></sup> Sizlarga chinini aytaman: Kim Menga ishonsa, abadiy hayotga ega bo‘ladi.</div>
  <div id="48"><sup><a href="https://www.kitobook.com/compare/book/43/06/48/" title="сравнение переводов, параллельные ссылки">48</a></sup> Men hayot noniman.</div>
  <div id="49"><sup><a href="https://www.kitobook.com/compare/book/43/06/49/" title="сравнение переводов, параллельные ссылки">49</a></sup> Ota–bobolaringiz sahroda manna yegandilar, shunga qaramay o‘lib ketdilar.</div>
  <div id="50"><sup><a href="https://www.kitobook.com/compare/book/43/06/50/" title="сравнение переводов, параллельные ссылки">50</a></sup> Ammo osmondan tushadigan bu non esa shunday xislatga egaki, undan yegan odam o‘lmaydi.</div>
  <div id="51"><sup><a href="https://www.kitobook.com/compare/book/43/06/51/" title="сравнение переводов, параллельные ссылки">51</a></sup> Men osmondan tushgan hayotbaxsh nondirman. Bu nonni yegan kishi abadiy yashaydi. Dunyoga hayot baxshida etish uchun beradigan nonim Mening tanamdir.</div>
  <div id="52"><sup><a href="https://www.kitobook.com/compare/book/43/06/52/" title="сравнение переводов, параллельные ссылки">52</a></sup> Shunda yahudiylar: — U qanday qilib bizga O‘zining tanasini yedira olar ekan? — deb o‘zaro talashib–tortisha boshladilar.</div>
  <div id="53"><sup><a href="https://www.kitobook.com/compare/book/43/06/53/" title="сравнение переводов, параллельные ссылки">53</a></sup> Iso ularga dedi: — Sizlarga chinini aytaman: agar Inson O‘g‘lining tanasini yemasangizlar va Uning qonini ichmasangizlar, sizda hayot bo‘lmaydi.</div>
  <div id="54"><sup><a href="https://www.kitobook.com/compare/book/43/06/54/" title="сравнение переводов, параллельные ссылки">54</a></sup> Mening tanamni yegan va qonimni ichgan odam esa abadiy hayotga egadir. Men uni oxiratda tiriltiraman.</div>
  <div id="55"><sup><a href="https://www.kitobook.com/compare/book/43/06/55/" title="сравнение переводов, параллельные ссылки">55</a></sup> Mening tanam — haqiqiy ozuqa, qonim haqiqiy ichimlikdir.</div>
  <div id="56"><sup><a href="https://www.kitobook.com/compare/book/43/06/56/" title="сравнение переводов, параллельные ссылки">56</a></sup> Tanamni yeb, qonimni ichadigan odam Menda, Men esa unda yashayman.</div>
  <div id="57"><sup><a href="https://www.kitobook.com/compare/book/43/06/57/" title="сравнение переводов, параллельные ссылки">57</a></sup> Modomiki Meni barhayot Ota yuborgan ekan, Men Ota tufayli yashayman. Mening tanamni yegan har bir odam esa Men tufayli yashaydi.</div>
  <div id="58"><sup><a href="https://www.kitobook.com/compare/book/43/06/58/" title="сравнение переводов, параллельные ссылки">58</a></sup> Osmondan tushgan non mana shudir. Bu non ota– bobolaringiz yegan mannaga o‘xshamaydi, ular manna yeb o‘lib ketganlar. Men bergan nonni yegan odam esa abadiy yashaydi.</div>
  <div id="59"><sup><a href="https://www.kitobook.com/compare/book/43/06/59/" title="сравнение переводов, параллельные ссылки">59</a></sup> Iso bu so‘zlarni Kafarnahumdagi sinagogada ta’lim berayotganda aytgan edi.</div>
  <div id="60"><sup><a href="https://www.kitobook.com/compare/book/43/06/60/" title="сравнение переводов, параллельные ссылки">60</a></sup> Uning ko‘plab shogirdlari bu gaplarni eshitib: — Qanday qattiq so‘zlar! Buni kim hazm qila oladi?! — deyishar edi.</div>
  <div id="61"><sup><a href="https://www.kitobook.com/compare/book/43/06/61/" title="сравнение переводов, параллельные ссылки">61</a></sup> Shogirdlarining norozi bo‘lganliklarini Iso bilardi, shuning uchun U shunday dedi: — Gaplarim jig‘ingizga tegyaptimi?</div>
  <div id="62"><sup><a href="https://www.kitobook.com/compare/book/43/06/62/" title="сравнение переводов, параллельные ссылки">62</a></sup> Agar sizlar Inson O‘g‘lining asli kelgan joyi — osmonga ko‘tarilib ketayotganini ko‘rsangizlar, nima der ekansizlar–a?!</div>
  <div id="63"><sup><a href="https://www.kitobook.com/compare/book/43/06/63/" title="сравнение переводов, параллельные ссылки">63</a></sup> Xudoning Ruhi hayot baxsh etadi, inson kuchi bilan esa hech narsaga erishib bo‘lmaydi. Sizlarga aytgan bu so‘zlarimni Menga Xudoning Ruhi bergan, bu so‘zlarim sizlarga hayot ato qiladi.</div>
  <div id="64"><sup><a href="https://www.kitobook.com/compare/book/43/06/64/" title="сравнение переводов, параллельные ссылки">64</a></sup> Shunga qaramay, orangizda Menga ishonmaganlar bor. Holbuki, Iso kimlar ishonmaganini va kim Unga xiyonat qilishini oldindan bilar edi.</div>
  <div id="65"><sup><a href="https://www.kitobook.com/compare/book/43/06/65/" title="сравнение переводов, параллельные ссылки">65</a></sup> Iso gapida davom etib dedi: — Shu sababdan Men sizlarga: “Ota yo‘l qo‘ymasa, hech kim Mening oldimga kelolmaydi”, — degan edim.</div>
  <div id="66"><sup><a href="https://www.kitobook.com/compare/book/43/06/66/" title="сравнение переводов, параллельные ссылки">66</a></sup> O‘sha vaqtdan boshlab ko‘p shogirdlar Isodan yuz o‘girib, Unga ergashmaydigan bo‘ldilar.</div>
  <div id="67"><sup><a href="https://www.kitobook.com/compare/book/43/06/67/" title="сравнение переводов, параллельные ссылки">67</a></sup> Shunda Iso o‘n ikki shogirdidan: — Sizlar ham ketmoqchisizlarmi? — deb so‘radi.</div>
  <div id="68"><sup><a href="https://www.kitobook.com/compare/book/43/06/68/" title="сравнение переводов, параллельные ссылки">68</a></sup> Shimo‘n Butrus shunday javob berdi: — Hazrat, biz Sizdan boshqa kimga ham borar edik?! Abadiy hayot baxsh etuvchi so‘zlar Sizda– ku!</div>
  <div id="69"><sup><a href="https://www.kitobook.com/compare/book/43/06/69/" title="сравнение переводов, параллельные ссылки">69</a></sup> Biz ishonib bilamizki, Siz Xudoning Azizisiz.</div>
  <div id="70"><sup><a href="https://www.kitobook.com/compare/book/43/06/70/" title="сравнение переводов, параллельные ссылки">70</a></sup> Iso ularga dedi: — Men o‘n ikkitangizni tanlab oldim. Lekin biringiz iblisdir!</div>
  <div id="71"><sup><a href="https://www.kitobook.com/compare/book/43/06/71/" title="сравнение переводов, параллельные ссылки">71</a></sup> U Shimo‘n Ishqariyotning o‘g‘li Yahudoni nazarda tutgan edi. Yahudo o‘n ikki shogirddan biri bo‘lsa ham, keyinchalik Isoga xiyonat qildi.</div>
</div>