<div itemprop="articleBody" class="text">
  <div id="1"><sup><a href="https://www.kitobook.com/compare/book/14/06/1/" title="сравнение переводов, параллельные ссылки">1</a></sup> Shunda Sulaymon ibodat qildi: — Ey Egamiz! Sen, zim–ziyo zulmatda maskan qilarman, degan eding.</div>
  <div id="2"><sup><a href="https://www.kitobook.com/compare/book/14/06/2/" title="сравнение переводов, параллельные ссылки">2</a></sup> Mana endi Senga ajoyib bir uy, abadiy istiqomat qilishing uchun bir maskan barpo qildim.</div>
  <div id="3"><sup><a href="https://www.kitobook.com/compare/book/14/06/3/" title="сравнение переводов, параллельные ссылки">3</a></sup> Keyin shoh orqasiga qayrilib, tik turgan jamiki Isroil jamoasini duo qildi.</div>
  <div id="4"><sup><a href="https://www.kitobook.com/compare/book/14/06/4/" title="сравнение переводов, параллельные ссылки">4</a></sup> Shoh dedi: “Isroil xalqining Xudosi — Egamizga hamdu sanolar bo‘lsin. U otam Dovudga bergan va’dasini bajardi.</div>
  <div id="5"><sup><a href="https://www.kitobook.com/compare/book/14/06/5/" title="сравнение переводов, параллельные ссылки">5</a></sup> Egamiz otamga shunday degan edi: — Xalqim Isroilni Misrdan olib chiqqan kunimdan beri Men ulug‘lanadigan uy barpo qilish uchun Isroil qabilalarining birorta shahrini tanlamagan edim, birorta odamni xalqimga hukmron qilib saylamagan edim.</div>
  <div id="6"><sup><a href="https://www.kitobook.com/compare/book/14/06/6/" title="сравнение переводов, параллельные ссылки">6</a></sup> Mana, endi esa ulug‘lanishim uchun Quddusni tanladim, xalqim ustidan hukmron bo‘lsin deb, Dovudni sayladim.</div>
  <div id="7"><sup><a href="https://www.kitobook.com/compare/book/14/06/7/" title="сравнение переводов, параллельные ссылки">7</a></sup> Isroil xalqining Xudosi — Egamizga atab bir uy barpo qilmoq otam Dovudning niyati edi.</div>
  <div id="8"><sup><a href="https://www.kitobook.com/compare/book/14/06/8/" title="сравнение переводов, параллельные ссылки">8</a></sup> Lekin Egamiz otam Dovudga shunday deb aytdi: — Modomiki, Menga atab bir uy barpo qilmoqni ko‘nglingga tuygan ekansan, yaxshi qilibsan.</div>
  <div id="9"><sup><a href="https://www.kitobook.com/compare/book/14/06/9/" title="сравнение переводов, параллельные ссылки">9</a></sup> Biroq Menga atab o‘sha uyni sen emas, balki sening pushti kamaringdan bino bo‘ladigan o‘g‘ling barpo qiladi.</div>
  <div id="10"><sup><a href="https://www.kitobook.com/compare/book/14/06/10/" title="сравнение переводов, параллельные ссылки">10</a></sup> Egamiz va’da bergan edi, bajo ayladi: otam Dovudning o‘rniga taxtga men chiqdim, Egamiz va’da etganiday, Isroil taxtiga o‘tirdim, Isroil xalqining Xudosi — Egamizga atab bir uy bino qildim.</div>
  <div id="11"><sup><a href="https://www.kitobook.com/compare/book/14/06/11/" title="сравнение переводов, параллельные ссылки">11</a></sup> O‘sha uyga Ahd sandig‘ini o‘rnashtirdim. Egamizning Isroil xalqi bilan qilgan ahd lavhalari shu sandiqning ichida turibdi.”</div>
  <div id="12"><sup><a href="https://www.kitobook.com/compare/book/14/06/12/" title="сравнение переводов, параллельные ссылки">12</a></sup> Sulaymon Egamizning qurbongohi oldida Isroil jamoasi ro‘parasida qo‘llarini ko‘kka cho‘zdi.</div>
  <div id="13"><sup><a href="https://www.kitobook.com/compare/book/14/06/13/" title="сравнение переводов, параллельные ссылки">13</a></sup> U supaning ustida turar edi. Bu supani Sulaymon bronzadan yasab, uni hovlining o‘rtasiga o‘rnatgan edi. Supaning uzunligi besh tirsak, eni ham besh tirsak, balandligi uch tirsak edi. Sulaymon butun Isroil jamoasi oldida tiz cho‘kib, qo‘llarini ko‘kka cho‘zgancha,</div>
  <div id="14"><sup><a href="https://www.kitobook.com/compare/book/14/06/14/" title="сравнение переводов, параллельные ссылки">14</a></sup> ibodat qila boshladi: “Ey Isroil xalqining Xudosi — Egamiz! Na ko‘kda, na yerda Senga o‘xshashi yo‘q. Senga butun qalbi bilan bog‘lanib, Sen ko‘rsatgan yo‘ldan yuradigan qullaringga Sen ahdingni sodiq saqlaysan.</div>
  <div id="15"><sup><a href="https://www.kitobook.com/compare/book/14/06/15/" title="сравнение переводов, параллельные ссылки">15</a></sup> Quling — otam Dovudga Sen O‘z og‘zing bilan bergan va’dalaringni bugun qo‘ling bilan bajo aylading.</div>
  <div id="16"><sup><a href="https://www.kitobook.com/compare/book/14/06/16/" title="сравнение переводов, параллельные ссылки">16</a></sup> Ey Isroil xalqining Xudosi — Egamiz! O‘zingning qulingga — otam Dovudga: — Bolalaring ham senga o‘xshab qonunlarimga rioya qilib, o‘ylab qadamini bossalar, sening naslingdan bo‘lgan erkak zoti to abad Isroil taxtida o‘tiradi, — deb va’da bergan eding. Endi bergan va’dangni ado et!</div>
  <div id="17"><sup><a href="https://www.kitobook.com/compare/book/14/06/17/" title="сравнение переводов, параллельные ссылки">17</a></sup> Ey Isroil xalqining Xudosi — Egamiz! Quling Dovudga aytganlaring to‘g‘ri chiqsin, deb iltijo etaman.</div>
  <div id="18"><sup><a href="https://www.kitobook.com/compare/book/14/06/18/" title="сравнение переводов, параллельные ссылки">18</a></sup> Xudo yer yuzida inson zoti bilan yasharmidi?! Sen osmonga, hatto osmoni falakka ham sig‘massan. Falak oldida men qurgan uy nima bo‘libdi?!</div>
  <div id="19"><sup><a href="https://www.kitobook.com/compare/book/14/06/19/" title="сравнение переводов, параллельные ссылки">19</a></sup> Ey Egam Xudo, iltijo bilan qilgan ibodatimni qabul et! Senga yolvorib qilayotgan iltijolarimga javob ber.</div>
  <div id="20"><sup><a href="https://www.kitobook.com/compare/book/14/06/20/" title="сравнение переводов, параллельные ссылки">20</a></sup> Sen: “Men o‘sha yerda ulug‘lanay”, deb aytgan eding. Ko‘zlaring kechayu kunduz o‘sha joyga — o‘sha uyga qadalib tursin. Men, quling o‘sha tomonga qarab ibodat qilaman, ibodatlarimni tingla.</div>
  <div id="21"><sup><a href="https://www.kitobook.com/compare/book/14/06/21/" title="сравнение переводов, параллельные ссылки">21</a></sup> Isroil xalqi bilan birga o‘sha tomonga qarab qilgan iltijolarimizga quloq tut. Samolardan — O‘z makoningdan turib quloq sol, eshitginu gunohimizdan o‘t.</div>
  <div id="22"><sup><a href="https://www.kitobook.com/compare/book/14/06/22/" title="сравнение переводов, параллельные ссылки">22</a></sup> Kimdir gunohkorlikda ayblansa, o‘sha odam kelib, shu uyingdagi qurbongohing oldida aybsizman, deb ont ichsa,</div>
  <div id="23"><sup><a href="https://www.kitobook.com/compare/book/14/06/23/" title="сравнение переводов, параллельные ссылки">23</a></sup> ey Egam, samodan turib quloq sol, qullaringni O‘zing hukm et. Gunohkorning qilmishini bo‘yniga qo‘y, jazosini ber. Gunohsizning esa haqligini ko‘rsat, haq bo‘lgani uchun uni ozod qil.</div>
  <div id="24"><sup><a href="https://www.kitobook.com/compare/book/14/06/24/" title="сравнение переводов, параллельные ссылки">24</a></sup> Xalqing Isroil Sening oldingda gunoh qilgani uchun yovga mag‘lub bo‘lsa, yana qaytib Seni tan olsa–da, o‘sha uyda Senga yolvorib iltijo qilsa,</div>
  <div id="25"><sup><a href="https://www.kitobook.com/compare/book/14/06/25/" title="сравнение переводов, параллельные ссылки">25</a></sup> Sen samodan turib, ularning iltijolariga quloq sol, gunohlaridan o‘t. Ularga va otalariga O‘zing bergan yurtga ularni qaytar.</div>
  <div id="26"><sup><a href="https://www.kitobook.com/compare/book/14/06/26/" title="сравнение переводов, параллельные ссылки">26</a></sup> Ular Senga qarshi gunoh etganlari uchun osmon berkilib, yomg‘ir yog‘maganda, ular o‘sha uyga qarab, Seni yana tan olib iltijo qilsalar, Sen ularni gunohlari uchun jazolaganingda, tavba qilsalar,</div>
  <div id="27"><sup><a href="https://www.kitobook.com/compare/book/14/06/27/" title="сравнение переводов, параллельные ссылки">27</a></sup> qullaring Isroil xalqiga samodan turib quloq sol, ularning gunohidan o‘t. Ularga to‘g‘ri yo‘l ko‘rsat, toki o‘sha yo‘ldan ketsinlar, keyin xalqingga mulk qilib bergan yerga yomg‘ir yog‘dir.</div>
  <div id="28"><sup><a href="https://www.kitobook.com/compare/book/14/06/28/" title="сравнение переводов, параллельные ссылки">28</a></sup> Yurtda ocharchilik yo o‘lat paydo bo‘lsa, garmsel, zang kasali, chigirtka, qurt–qumursqa bossa yoki o‘z yurtida xalqingni yovlar qamal qilsa, yoxud kulfat, xastalik ularning boshiga kelsa,</div>
  <div id="29"><sup><a href="https://www.kitobook.com/compare/book/14/06/29/" title="сравнение переводов, параллельные ссылки">29</a></sup> har qanday inson yoki xalqing Isroil Senga yolvorib ibodat qilsa, har kim o‘z dard–hasratini aytib, bu uy tomon qo‘llarini cho‘zsa,</div>
  <div id="30"><sup><a href="https://www.kitobook.com/compare/book/14/06/30/" title="сравнение переводов, параллельные ссылки">30</a></sup> Sen osmondan — maskaningdan turib quloq sol va ularning gunohidan o‘t. Har birining tutgan yo‘liga qara, xizmatiga yarasha ber,</div>
  <div id="31"><sup><a href="https://www.kitobook.com/compare/book/14/06/31/" title="сравнение переводов, параллельные ссылки">31</a></sup> toki Sen O‘zing ota– bobolarimizga bergan yurtda ular umrlarining oxirigacha Sendan qo‘rqib, Sening yo‘llaringdan yursinlar. Zotan, jamiki inson bolasining ko‘nglidagini yolg‘iz Sen bilasan, xolos.</div>
  <div id="32"><sup><a href="https://www.kitobook.com/compare/book/14/06/32/" title="сравнение переводов, параллельные ссылки">32</a></sup> Xalqing Isroildan bo‘lmagan begona odam Seni deb uzoq yurtdan kelsa, Sening shuhrating, qudrating va ajoyibotlaring haqida eshitib, o‘sha uyga qarab ibodat qilsa,</div>
  <div id="33"><sup><a href="https://www.kitobook.com/compare/book/14/06/33/" title="сравнение переводов, параллельные ссылки">33</a></sup> Sen makoningdan turib quloq sol. O‘sha odamning so‘raganini bajo ayla, toki yer yuzidagi hamma xalqlar Seni bilishsin, xalqing Isroil kabi Sendan hayiqadigan bo‘lsin. Men barpo qilgan shu uy Senga atab qilinganini bilsin.</div>
  <div id="34"><sup><a href="https://www.kitobook.com/compare/book/14/06/34/" title="сравнение переводов, параллельные ссылки">34</a></sup> Sen xalqingni g‘animlariga qarshi jang qilishga yuborganingda, ular O‘zing tanlab olgan bu shaharga, Senga atab men qurgan uyga yuz burib, ibodat qilsalar,</div>
  <div id="35"><sup><a href="https://www.kitobook.com/compare/book/14/06/35/" title="сравнение переводов, параллельные ссылки">35</a></sup> osmondan turib ularning iltijolarini eshit, bajo ayla.</div>
  <div id="36"><sup><a href="https://www.kitobook.com/compare/book/14/06/36/" title="сравнение переводов, параллельные ссылки">36</a></sup> Sening oldingda ular gunoh qilganlarida, chunki gunoh qilmaydigan odamning o‘zi yo‘q, Sen g‘azablanib, ularni yaqin yoki uzoq yurtlarga asir qilib olib ketadigan dushmanlarning qo‘liga bersang,</div>
  <div id="37"><sup><a href="https://www.kitobook.com/compare/book/14/06/37/" title="сравнение переводов, параллельные ссылки">37</a></sup> ular g‘animlari yurtida asirlikda yurib, esini yig‘ib olgach: “Gunoh qildik, shakkoklik qildik, aybdormiz”, deb tavba qilib, Senga yolvorsalar,</div>
  <div id="38"><sup><a href="https://www.kitobook.com/compare/book/14/06/38/" title="сравнение переводов, параллельные ссылки">38</a></sup> asir bo‘lgan yurtda butun qalbi bilan, jonu dili bilan Senga qaytsalar, O‘zing ota– bobolariga bergan yurtga, O‘zing tanlab olgan shaharga, Senga atab men qurgan uyga yuz burib, ibodat qilsalar,</div>
  <div id="39"><sup><a href="https://www.kitobook.com/compare/book/14/06/39/" title="сравнение переводов, параллельные ссылки">39</a></sup> samodan — makoningdan turib ularning qilgan iltijolarini eshit, bajo ayla. Xalqing Senga qarshi qancha gunoh qilgan bo‘lmasin, ularni kechir.</div>
  <div id="40"><sup><a href="https://www.kitobook.com/compare/book/14/06/40/" title="сравнение переводов, параллельные ссылки">40</a></sup> Endi, ey Xudoyim, bizga nazar sol, shu joyda qilgan ibodatlarimizga quloq tut.</div>
  <div id="41"><sup><a href="https://www.kitobook.com/compare/book/14/06/41/" title="сравнение переводов, параллельные ссылки">41</a></sup> Qani, ey Parvardigor Egam, kel oromgohingga Qudrating ramzi bo‘lgan sandiq bilan birga. Ey Parvardigor Egam! Ruhoniylaring najot kiyimlarini kiyishsin. Taqvodorlaring ezguligingdan shod bo‘lishsin.</div>
  <div id="42"><sup><a href="https://www.kitobook.com/compare/book/14/06/42/" title="сравнение переводов, параллельные ссылки">42</a></sup> Ey Parvardigor Egam! Tanlagan shohingni rad qilmagin! Quling Dovudga ko‘rsatgan sevgingni yodingda tutgin.”</div>
</div>