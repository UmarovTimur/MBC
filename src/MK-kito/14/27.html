<div itemprop="articleBody" class="text">
  <div id="1"><sup><a href="https://www.kitobook.com/compare/book/14/27/1/" title="сравнение переводов, параллельные ссылки">1</a></sup> Yo‘tom yigirma besh yoshida shoh bo‘lib, Quddusda o‘n olti yil hukmdorlik qildi. Onasining ismi Yerusha bo‘lib, u Zodo‘xning qizi edi.</div>
  <div id="2"><sup><a href="https://www.kitobook.com/compare/book/14/27/2/" title="сравнение переводов, параллельные ссылки">2</a></sup> Yo‘tom, otasi Uzziyo kabi, Egamiz oldida to‘g‘ri ishlar qildi. Ammo otasidan farqli ravishda EgamizningMa’badida tutatqi tutatmadi. Xalq esa hamon buzuq odatlarini davom ettirardi.</div>
  <div id="3"><sup><a href="https://www.kitobook.com/compare/book/14/27/3/" title="сравнение переводов, параллельные ссылки">3</a></sup> Yo‘tom Egamiz uyining hovlisida Yuqori Darvozani qurdi va Ofel tepaligidagi devor ustida katta ishlarni olib bordi.</div>
  <div id="4"><sup><a href="https://www.kitobook.com/compare/book/14/27/4/" title="сравнение переводов, параллельные ссылки">4</a></sup> Bundan tashqari, u Yahudoning qirlarida shaharlar, o‘rmonzorlarda qal’alar va minoralar qurdirdi.</div>
  <div id="5"><sup><a href="https://www.kitobook.com/compare/book/14/27/5/" title="сравнение переводов, параллельные ссылки">5</a></sup> U Ommonliklarga qarshi jang qilib, ularni bo‘ysundirdi. Ommonliklar uch yil davomida Yo‘tomga quyidagi miqdordagi o‘lponni to‘lashga majbur bo‘ldilar: 214 pud kumush, 100.000 tog‘ora bug‘doy va 100.000 tog‘ora arpa.</div>
  <div id="6"><sup><a href="https://www.kitobook.com/compare/book/14/27/6/" title="сравнение переводов, параллельные ссылки">6</a></sup> Yo‘tom Egasi Xudoga sodiqlik bilan itoat etgani uchun qudratli bo‘lib ketdi.</div>
  <div id="7"><sup><a href="https://www.kitobook.com/compare/book/14/27/7/" title="сравнение переводов, параллельные ссылки">7</a></sup> Yo‘tomning boshqa ishlari, qilgan janglari va tutgan yo‘llari “Isroil va Yahudo shohlari tarixi” kitobida yozilgan.</div>
  <div id="8"><sup><a href="https://www.kitobook.com/compare/book/14/27/8/" title="сравнение переводов, параллельные ссылки">8</a></sup> U yigirma besh yoshida shoh bo‘lib, Quddusda o‘n olti yil hukmdorlik qildi. Onasining ismi Yerusha bo‘lib, u Zodo‘xning qizi edi.</div>
  <div id="9"><sup><a href="https://www.kitobook.com/compare/book/14/27/9/" title="сравнение переводов, параллельные ссылки">9</a></sup> Yo‘tom olamdan o‘tib, Dovud qal’asida dafn qilindi. O‘rniga o‘g‘li Oxoz shoh bo‘ldi.</div>
</div>