<div itemprop="articleBody" class="text">
  <div id="1"><sup><a href="https://www.kitobook.com/compare/book/14/17/1/" title="сравнение переводов, параллельные ссылки">1</a></sup> Yohushafat otasi Oso o‘rniga shoh bo‘ldi, u Isroilga qarshi mudofaasini kuchaytirdi.</div>
  <div id="2"><sup><a href="https://www.kitobook.com/compare/book/14/17/2/" title="сравнение переводов, параллельные ссылки">2</a></sup> U Yahudodagi hamma mustahkam shaharlarga lashkarlarni joylashtirdi. Yahudo yerlarida hamda otasi Oso qo‘lga kiritgan Efrayim shaharlarida ko‘plab qo‘nolg‘alar o‘rnashtirdi.</div>
  <div id="3"><sup><a href="https://www.kitobook.com/compare/book/14/17/3/" title="сравнение переводов, параллельные ссылки">3</a></sup> Yohushafat bobosi Dovudning yo‘lidan yurgani uchun Egamiz u bilan birga bo‘ldi. Yohushafat Baalga sig‘inmay,</div>
  <div id="4"><sup><a href="https://www.kitobook.com/compare/book/14/17/4/" title="сравнение переводов, параллельные ссылки">4</a></sup> otasining Xudosiga intildi, Isroil shohlari yo‘llaridan yurmasdan, Xudoning amrlariga itoat etdi.</div>
  <div id="5"><sup><a href="https://www.kitobook.com/compare/book/14/17/5/" title="сравнение переводов, параллельные ссылки">5</a></sup> Shuning uchun Egamiz uning hokimiyatini mustahkam qildi. Butun Yahudo xalqi Yohushafatga o‘lpon to‘lardi, u katta boylik va shuhrat topdi.</div>
  <div id="6"><sup><a href="https://www.kitobook.com/compare/book/14/17/6/" title="сравнение переводов, параллельные ссылки">6</a></sup> Egamizga itoat qilishdan u zavq olar edi. Shu bois, u Yahudodagi sajdagohlarni yo‘qotdi, Asheraga atalgan ustunlarni chopib tashladi.</div>
  <div id="7"><sup><a href="https://www.kitobook.com/compare/book/14/17/7/" title="сравнение переводов, параллельные ссылки">7</a></sup> Hukmronligining uchinchi yilida xalqqa ta’lim berish uchun o‘z a’yonlari Banxayilni, Obodiyoni, Zakariyoni, Natanilni va Mixiyoni Yahudo shaharlariga jo‘natdi.</div>
  <div id="8"><sup><a href="https://www.kitobook.com/compare/book/14/17/8/" title="сравнение переводов, параллельные ссылки">8</a></sup> Levilardan Shamayo, Nataniyo, Zabadiyo, Osoyil, Shamiromo‘t, Yo‘natan, Odoniyo, To‘viyoxu va To‘doniyo hamda ruhoniylar Elishama va Yohuram ularga hamroh bo‘ldilar.</div>
  <div id="9"><sup><a href="https://www.kitobook.com/compare/book/14/17/9/" title="сравнение переводов, параллельные ссылки">9</a></sup> Ular Egamizning Tavrot kitobini olib, Yahudoning hamma shaharlariga borishdi va xalqqa ta’lim berishdi.</div>
  <div id="10"><sup><a href="https://www.kitobook.com/compare/book/14/17/10/" title="сравнение переводов, параллельные ссылки">10</a></sup> Yahudo atroflaridagi xalqlarga Egamiz qo‘rquv soldi, shuning uchun o‘sha xalqlar Yohushafatga qarshi urush qilmadilar.</div>
  <div id="11"><sup><a href="https://www.kitobook.com/compare/book/14/17/11/" title="сравнение переводов, параллельные ссылки">11</a></sup> Ba’zi Filistlar Yohushafatga katta miqdorda kumushni o‘lpon qilib olib keldilar. Arablar ham 7.700 ta qo‘chqor va 7.700 ta taka olib keldilar.</div>
  <div id="12"><sup><a href="https://www.kitobook.com/compare/book/14/17/12/" title="сравнение переводов, параллельные ссылки">12</a></sup> Yohushafat tobora kuchayib boraverdi. U Yahudoda qal’alar va ombor shaharlar qurdirdi.</div>
  <div id="13"><sup><a href="https://www.kitobook.com/compare/book/14/17/13/" title="сравнение переводов, параллельные ссылки">13</a></sup> U yerga ko‘p miqdorda oziq–ovqat to‘pladi. Quddusga tajribali bahodir jangchilarni joylashtirdi.</div>
  <div id="14"><sup><a href="https://www.kitobook.com/compare/book/14/17/14/" title="сравнение переводов, параллельные ссылки">14</a></sup> Bu jangchilar xonadonlariga ko‘ra, safarbar qilingan edilar: Yahudo qabilasining sipohlariga lashkarboshi Adnah edi. Uning qo‘li ostida 300.000 bahodir jangchi bo‘lib, ular 1.000 jangchidan tashkil topgan bo‘linmalarga bo‘lingan edilar.</div>
  <div id="15"><sup><a href="https://www.kitobook.com/compare/book/14/17/15/" title="сравнение переводов, параллельные ссылки">15</a></sup> Ikkinchi lashkarboshi Yohuxanon edi, uning qo‘li ostida 280.000 sipohi bor edi.</div>
  <div id="16"><sup><a href="https://www.kitobook.com/compare/book/14/17/16/" title="сравнение переводов, параллельные ссылки">16</a></sup> Uchinchi lashkarboshi Zixri o‘g‘li Amasiyo edi, uning qo‘li ostida 200.000 sipohi bor edi. Amasiyo o‘z xohishi bilan Egamizga xizmat qilayotgan edi.</div>
  <div id="17"><sup><a href="https://www.kitobook.com/compare/book/14/17/17/" title="сравнение переводов, параллельные ссылки">17</a></sup> Benyamin qabilasining sipohlariga lashkarboshi Elyodax edi. U bahodir jangchi bo‘lib, qo‘li ostida yoy va qalqon bilan qurollangan 200.000 sipohi bor edi.</div>
  <div id="18"><sup><a href="https://www.kitobook.com/compare/book/14/17/18/" title="сравнение переводов, параллельные ссылки">18</a></sup> Elyodaxning o‘ng qo‘l yordamchisi Yohuzabad edi, uning qo‘li ostida qurollangan 180.000 sipohi bor edi.</div>
  <div id="19"><sup><a href="https://www.kitobook.com/compare/book/14/17/19/" title="сравнение переводов, параллельные ссылки">19</a></sup> Bu jangchilar shohga Quddusda xizmat qilar edilar. Bulardan tashqari, shoh mustahkam shaharlarga boshqa lashkarlarni ham joylashtirgan edi.</div>
</div>