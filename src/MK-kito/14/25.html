<div itemprop="articleBody" class="text">
  <div id="1"><sup><a href="https://www.kitobook.com/compare/book/14/25/1/" title="сравнение переводов, параллельные ссылки">1</a></sup> Emoziyo taxtga o‘tirgan paytda, yigirma besh yoshda edi. U Quddusda yigirma to‘qqiz yil hukmronlik qildi. Onasi Qudduslik bo‘lib, ismi Yohuvaddon edi.</div>
  <div id="2"><sup><a href="https://www.kitobook.com/compare/book/14/25/2/" title="сравнение переводов, параллельные ссылки">2</a></sup> Emoziyo Egamiz oldida to‘g‘ri ishlar qildi, ammo chin yurakdan qilmagan edi.</div>
  <div id="3"><sup><a href="https://www.kitobook.com/compare/book/14/25/3/" title="сравнение переводов, параллельные ссылки">3</a></sup> Emoziyo o‘z shohligini mustahkamlab olgandan keyin, otasini o‘ldirgan a’yonlarni yo‘q qildi.</div>
  <div id="4"><sup><a href="https://www.kitobook.com/compare/book/14/25/4/" title="сравнение переводов, параллельные ссылки">4</a></sup> Biroq Musoning Tavrotida yozilganiga ko‘ra, qotillarning bolalarini o‘ldirmadi, chunki Egamiz: “Otalar farzandlari gunohi uchun o‘ldirilmasin, farzandlar otalari gunohi uchun o‘ldirilmasin, har kim o‘zining gunohi uchungina jazolansin”, deb amr qilgan edi.</div>
  <div id="5"><sup><a href="https://www.kitobook.com/compare/book/14/25/5/" title="сравнение переводов, параллельные ссылки">5</a></sup> Emoziyo Yahudo va Benyamin qabilalarini ularning urug‘lariga ko‘ra, harbiy qismlarga bo‘ldi. Ular ustidan mingboshi va yuzboshilarni tayinladi. Emoziyoning lashkari yigirma va undan yuqori yoshdagi 300.000 saralangan jangchidan tashkil topgan bo‘lib, ularning hammasi urushga yaroqli, qilich va qalqonni mohirlik bilan ishlata olar edi.</div>
  <div id="6"><sup><a href="https://www.kitobook.com/compare/book/14/25/6/" title="сравнение переводов, параллельные ссылки">6</a></sup> Bulardan tashqari, Emoziyo ikki yuz pud kumushga Isroildan 100.000 bahodir jangchini yolladi.</div>
  <div id="7"><sup><a href="https://www.kitobook.com/compare/book/14/25/7/" title="сравнение переводов, параллельные ссылки">7</a></sup> Lekin Xudoning bir odami Emoziyoning huzuriga kelib, shu gapni aytdi: — Ey shoh! Isroil lashkarlari sen bilan bormasin, chunki Egamiz ular bilan emas. Isroil xalqiga yordam berishdan U voz kechgan.</div>
  <div id="8"><sup><a href="https://www.kitobook.com/compare/book/14/25/8/" title="сравнение переводов, параллельные ссылки">8</a></sup> Sen jasorat bilan jang qilsang ham, baribir Xudo seni g‘animlaring oldida mag‘lub qiladi, chunki yordam beradigan va mag‘lub qiladigan Xudodir.</div>
  <div id="9"><sup><a href="https://www.kitobook.com/compare/book/14/25/9/" title="сравнение переводов, параллельные ссылки">9</a></sup> Emoziyo Xudoning odamidan so‘radi: — Isroil lashkari uchun to‘lagan ikki yuz pud kumush nima bo‘ladi? — Xudoning odami: — Egamiz bundan ham ko‘prog‘ini senga berishga qodir, — deya javob berdi.</div>
  <div id="10"><sup><a href="https://www.kitobook.com/compare/book/14/25/10/" title="сравнение переводов, параллельные ссылки">10</a></sup> Shundan keyin Emoziyo Isroildan kelgan lashkarga javob berib, ularni uylariga qaytarib yubordi. Ular Yahudo xalqidan qattiq g‘azablanib, jahl ustida uylariga qaytib ketdilar.</div>
  <div id="11"><sup><a href="https://www.kitobook.com/compare/book/14/25/11/" title="сравнение переводов, параллельные ссылки">11</a></sup> Emoziyo jasorat ko‘rsatib, lashkarini Tuz vodiysiga boshlab bordi. U yerda Seirliklardan 10.000 tasini o‘ldirdi.</div>
  <div id="12"><sup><a href="https://www.kitobook.com/compare/book/14/25/12/" title="сравнение переводов, параллельные ссылки">12</a></sup> Yahudo lashkari ularning yana 10.000 tasini tiriklayin asirga olib, Sela cho‘qqisidan pastga itarib yubordilar. Ularning hammasi toshlarga urilib halok bo‘ldilar.</div>
  <div id="13"><sup><a href="https://www.kitobook.com/compare/book/14/25/13/" title="сравнение переводов, параллельные ссылки">13</a></sup> Shu orada Emoziyo orqaga qaytarib yuborgan Isroil lashkari Samariya bilan Bayt–Xo‘ron oralig‘idagi Yahudo shaharlariga hujum qildi, ular 3000 kishini o‘ldirib, ko‘p o‘lja oldilar.</div>
  <div id="14"><sup><a href="https://www.kitobook.com/compare/book/14/25/14/" title="сравнение переводов, параллельные ссылки">14</a></sup> Emoziyo Edomliklarni mag‘lub qilgandan keyin o‘zi bilan Edomliklarning xudolarini olib keldi. Ularni o‘ziga xudo qilib o‘rnatdi, o‘sha xudolarga sajda qilib, qurbonliklar keltirdi.</div>
  <div id="15"><sup><a href="https://www.kitobook.com/compare/book/14/25/15/" title="сравнение переводов, параллельные ссылки">15</a></sup> Egamiz bundan qattiq g‘azablanib, Emoziyoning huzuriga payg‘ambarini yubordi. Payg‘ambar unga shu so‘zlarini aytdi: — Nimaga sen begona xudolarga sajda qilyapsan? Bu xudolar o‘z xalqini sening qo‘lingdan qutqara olmadi–ku!</div>
  <div id="16"><sup><a href="https://www.kitobook.com/compare/book/14/25/16/" title="сравнение переводов, параллельные ссылки">16</a></sup> — Qachondan beri sen shohning maslahatchisi bo‘lib qolding?! — deb payg‘ambarning gapini bo‘ldi shoh. — Ovozingni o‘chir! Bo‘lmasa joningni olaman. Payg‘ambarning gapi og‘zida qoldi, biroq u shohni shunday deb ogohlantirib qo‘ydi: — Sen shu ishni qilib, mening maslahatimga quloq solmaganing uchun Xudo seni nobud qilishga qaror qilganini bilaman.</div>
  <div id="17"><sup><a href="https://www.kitobook.com/compare/book/14/25/17/" title="сравнение переводов, параллельные ссылки">17</a></sup> Yahudo shohi Emoziyo o‘z a’yonlari bilan maslahatlashib, Isroil shohi Yoho‘shga shunday xabar jo‘natdi: — Qani, menga jang maydonida ro‘baro‘ kelib ko‘r–chi. — Yohush Yohuxozning o‘g‘li, Yohuning nabirasi edi.</div>
  <div id="18"><sup><a href="https://www.kitobook.com/compare/book/14/25/18/" title="сравнение переводов, параллельные ссылки">18</a></sup> Isroil shohi Yoho‘sh esa bunga javoban Yahudo shohi Emoziyoga shu xabarni jo‘natdi: — Lubnondagi g‘ovtikan shu yerdagi sadr daraxtiga, “qizingni o‘g‘limga xotinlikka ber”, deb xabar yo‘llabdi. O‘sha paytda Lubnondagi yirtqich hayvon o‘sha yerdan o‘tib ketayotib, g‘ovtikanni bosib yanchib ketibdi.</div>
  <div id="19"><sup><a href="https://www.kitobook.com/compare/book/14/25/19/" title="сравнение переводов, параллельные ссылки">19</a></sup> Shunga o‘xshab sen ham: “Ko‘rib qo‘y, Edomni mag‘lub qildim”, deb maqtanib, yuraging kiborlikka to‘libdi. Uyingda o‘tiraver. Nima uchun qitmirlik qilyapsan? O‘z boshingni ham, Yahudo xalqining boshini ham baloga giriftor qilyapsan!</div>
  <div id="20"><sup><a href="https://www.kitobook.com/compare/book/14/25/20/" title="сравнение переводов, параллельные ссылки">20</a></sup> Lekin Emoziyo quloq solmadi. Bu Xudoning ishi edi. Yahudo xalqi Edomning xudolariga sajda qilgani uchun, Xudo ularni dushmanning qo‘liga berishga qaror qilgan edi.</div>
  <div id="21"><sup><a href="https://www.kitobook.com/compare/book/14/25/21/" title="сравнение переводов, параллельные ссылки">21</a></sup> Shuning uchun Isroil shohi Yoho‘sh Yahudo shohi Emoziyo ustiga yurish qildi. Ikkala tomonning lashkari Yahudoning Bayt– Shamash shahrida ro‘baro‘ keldi.</div>
  <div id="22"><sup><a href="https://www.kitobook.com/compare/book/14/25/22/" title="сравнение переводов, параллельные ссылки">22</a></sup> Isroil lashkari Yahudo lashkarini mag‘lub etdi. Yahudo lashkarining hammasi uylariga qochib ketdi.</div>
  <div id="23"><sup><a href="https://www.kitobook.com/compare/book/14/25/23/" title="сравнение переводов, параллельные ссылки">23</a></sup> Isroil shohi Yoho‘sh Yahudo shohi Emoziyoni Bayt–Shamashda asir qilib oldi. Emoziyo Oxaziyoning nevarasi, Yo‘shning o‘g‘li edi. So‘ng Yoho‘sh Emoziyoni Quddusga olib bordi. U yerda Quddus devorining Efrayim darvozasidan Burchak darvozasigacha bo‘lgan to‘rt yuz tirsak qismini buzdirdi.</div>
  <div id="24"><sup><a href="https://www.kitobook.com/compare/book/14/25/24/" title="сравнение переводов, параллельные ссылки">24</a></sup> Xudoning uyida Obidadomning nasli qo‘riqlagan hamma oltin, kumush va ashyolarni tortib oldi. Buning ustiga, saroy xazinasini va asirlarni olib, Samariyaga qaytib ketdi.</div>
  <div id="25"><sup><a href="https://www.kitobook.com/compare/book/14/25/25/" title="сравнение переводов, параллельные ссылки">25</a></sup> Yahudo shohi Emoziyo Isroil shohi Yoho‘shning o‘limidan keyin o‘n besh yil yashadi.</div>
  <div id="26"><sup><a href="https://www.kitobook.com/compare/book/14/25/26/" title="сравнение переводов, параллельные ссылки">26</a></sup> Emoziyoning qolgan faoliyati boshdan oxirgacha “Yahudo va Isroil shohlari tarixi” kitobida yozilgan.</div>
  <div id="27"><sup><a href="https://www.kitobook.com/compare/book/14/25/27/" title="сравнение переводов, параллельные ссылки">27</a></sup> Emoziyo Egamizdan yuz o‘girgan vaqtda Quddusda unga qarshi fitna uyushtirildi. Emoziyo bundan xabar topib Laxish shahriga qochdi. Ammo dushmanlari Emoziyoning ortidan odam yuborib, uni o‘sha yerda o‘ldirtirdilar.</div>
  <div id="28"><sup><a href="https://www.kitobook.com/compare/book/14/25/28/" title="сравнение переводов, параллельные ссылки">28</a></sup> Emoziyoning jasadini otda Quddusga olib keldilar. U Dovud qal’asida ota–bobolarining yoniga dafn qilindi.</div>
</div>