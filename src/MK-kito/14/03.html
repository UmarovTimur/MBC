<div itemprop="articleBody" class="text">
  <div id="1"><sup><a href="https://www.kitobook.com/compare/book/14/03/1/" title="сравнение переводов, параллельные ссылки">1</a></sup> Sulaymonning otasi shoh Dovud Egamizning uyi uchun Quddusda bir joy tayyorlab qo‘ygan edi. Bu joy Moriyox tog‘ida — Dovudga Egamiz zohir bo‘lgan Yobuslik O‘rnanning xirmonida edi. Sulaymon Xudoning uyini o‘sha yerda barpo qila boshladi.</div>
  <div id="2"><sup><a href="https://www.kitobook.com/compare/book/14/03/2/" title="сравнение переводов, параллельные ссылки">2</a></sup> Qurilish Sulaymon hukmronligining to‘rtinchi yili, ikkinchi oyining ikkinchi kunida boshlangan edi.</div>
  <div id="3"><sup><a href="https://www.kitobook.com/compare/book/14/03/3/" title="сравнение переводов, параллельные ссылки">3</a></sup> Sulaymon Xudoning uyi uchun poydevor qo‘ydi, poydevorning uzunligi (qadimgi o‘lchov birligiga asosan) 60 tirsak, eni 20 tirsak edi.</div>
  <div id="4"><sup><a href="https://www.kitobook.com/compare/book/14/03/4/" title="сравнение переводов, параллельные ссылки">4</a></sup> Uyning asosiy xonasi oldida ayvon bo‘lib, ayvonning uzunligi asosiy xonaning eni bilan bir o‘lchovda — 20 tirsak, balandligi 120 tirsak edi. Sulaymon ayvonning ichini toza oltin bilan qoplatdi.</div>
  <div id="5"><sup><a href="https://www.kitobook.com/compare/book/14/03/5/" title="сравнение переводов, параллельные ссылки">5</a></sup> Asosiy xonaning devorlarini oldin sarv taxtasi bilan qoplatib, ustidan toza oltinni qoplatdi, so‘ng xurmo daraxti va zanjirlar shakllarini o‘ydirib soldirdi.</div>
  <div id="6"><sup><a href="https://www.kitobook.com/compare/book/14/03/6/" title="сравнение переводов, параллельные ссылки">6</a></sup> Uyni qimmatbaho toshlar bilan bezattirdi. Parvayimdan keltirilgan oltin bilan</div>
  <div id="7"><sup><a href="https://www.kitobook.com/compare/book/14/03/7/" title="сравнение переводов, параллельные ссылки">7</a></sup> uyning to‘sinlarini, ostonalarini, devorlarini va eshiklarini qoplatdi. Devorlarga karublar suratini o‘ydirdi.</div>
  <div id="8"><sup><a href="https://www.kitobook.com/compare/book/14/03/8/" title="сравнение переводов, параллельные ссылки">8</a></sup> Sulaymon Eng muqaddas xonani ham qurdirdi. Bu xonaning uzunligi asosiy xonaning eni bilan bir o‘lchovda — 20 tirsak, eni ham 20 tirsak edi. Sulaymon bu xonani 200 pud toza oltin bilan qoplatdi.</div>
  <div id="9"><sup><a href="https://www.kitobook.com/compare/book/14/03/9/" title="сравнение переводов, параллельные ссылки">9</a></sup> Ishlatilgan oltin mixlarning umumiy og‘irligi 125 misqol edi. Yuqori xonalarning devorlari ham oltin bilan qoplandi.</div>
  <div id="10"><sup><a href="https://www.kitobook.com/compare/book/14/03/10/" title="сравнение переводов, параллельные ссылки">10</a></sup> So‘ng Sulaymon ikkita karub shaklini yasattirdi. Ularni oltin bilan qoplatib, Eng muqaddas xonaga o‘rnashtirdi.</div>
  <div id="11"><sup><a href="https://www.kitobook.com/compare/book/14/03/11/" title="сравнение переводов, параллельные ссылки">11</a></sup> -</div>
  <div id="12"><sup><a href="https://www.kitobook.com/compare/book/14/03/12/" title="сравнение переводов, параллельные ссылки">12</a></sup> -</div>
  <div id="13"><sup><a href="https://www.kitobook.com/compare/book/14/03/13/" title="сравнение переводов, параллельные ссылки">13</a></sup> Karublar yonma–yon, kiraverishga qaratib qo‘yilgan edi. Har birining ikkitadan qanoti bo‘lib, har bir qanotining uzunligi besh tirsak edi. Qanotlar yoyilgan holda yasalgan bo‘lib, karublarning bir qanoti devorga tegib turar edi. Ikkinchi qanoti esa xonaning markazida boshqa karubning qanotiga tegib turar edi. Ikkala karubning yoyilgan qanotlari jami 20 tirsakni tashkil qilar edi.</div>
  <div id="14"><sup><a href="https://www.kitobook.com/compare/book/14/03/14/" title="сравнение переводов, параллельные ссылки">14</a></sup> Sulaymon ko‘k, safsar, qizil matolardan va mayin zig‘ir matosidan ichki parda qildirib, pardaning ustiga karublar suratini soldirdi.</div>
  <div id="15"><sup><a href="https://www.kitobook.com/compare/book/14/03/15/" title="сравнение переводов, параллельные ссылки">15</a></sup> Sulaymon 35 tirsak balandlikdagi ikki ustun yasattirib, ularni Egamiz uyining old tomoniga o‘rnatdi. Har bir ustun tepasida ustunqosh bo‘lib, ustunqoshning balandligi 5 tirsak edi.</div>
  <div id="16"><sup><a href="https://www.kitobook.com/compare/book/14/03/16/" title="сравнение переводов, параллельные ссылки">16</a></sup> Ustunqoshlar to‘qilgan zanjirlar va yuzta anor surati bilan bezatilgan edi.</div>
  <div id="17"><sup><a href="https://www.kitobook.com/compare/book/14/03/17/" title="сравнение переводов, параллельные ссылки">17</a></sup> Ustunlar uyning oldiga — bittasi o‘ng tomonga, ikkinchisi chap tomonga o‘rnatilgan edi. O‘ng tomondagi ustunga Yoxin deb, chap tomondagisiga Bo‘az deb nom berildi.</div>
</div>