<div itemprop="articleBody" class="text">
  <div id="1"><sup><a href="https://www.kitobook.com/compare/book/14/34/1/" title="сравнение переводов, параллельные ссылки">1</a></sup> Yo‘shiyo sakkiz yoshida shoh bo‘lib, Quddusda o‘ttiz bir yil hukmdorlik qildi.</div>
  <div id="2"><sup><a href="https://www.kitobook.com/compare/book/14/34/2/" title="сравнение переводов, параллельные ссылки">2</a></sup> U Egamiz oldida to‘g‘ri ishlar qildi. O‘ngga ham, chapga ham og‘masdan, bobosi Dovudning yo‘lidan yurdi.</div>
  <div id="3"><sup><a href="https://www.kitobook.com/compare/book/14/34/3/" title="сравнение переводов, параллельные ссылки">3</a></sup> Hukmronligining sakkizinchi yilida, yoshligidan bobosi Dovudning Xudosiga intila boshladi. Hukmronligining o‘n ikkinchi yilida esa Yahudo va Quddusni sajdagohlardan, Asheraning ustunlaridan, o‘yma va quyma butlardan tozalay boshladi.</div>
  <div id="4"><sup><a href="https://www.kitobook.com/compare/book/14/34/4/" title="сравнение переводов, параллельные ссылки">4</a></sup> Uning ko‘rsatmasi bilan Baalning qurbongohlari buzdirildi, bu qurbongohlarning yonidagi tutatqi qurbongohlari ham sindirib tashlandi. Asheraning ustunlari, shuningdek, o‘yma va quyma butlar parchalanib, bo‘laklari o‘sha butlarga qurbonlik qilganlarning qabrlari ustiga sochib tashlandi.</div>
  <div id="5"><sup><a href="https://www.kitobook.com/compare/book/14/34/5/" title="сравнение переводов, параллельные ссылки">5</a></sup> Yo‘shiyo butparast ruhoniylarning suyaklarini o‘zlari sajda qilgan qurbongohlar ustida yoqdi. Shunday qilib, u Yahudo va Quddusni pokladi.</div>
  <div id="6"><sup><a href="https://www.kitobook.com/compare/book/14/34/6/" title="сравнение переводов, параллельные ссылки">6</a></sup> Shimoldagi Naftali hududigacha bo‘lgan Manashe, Efrayim va Shimo‘n shaharlaridagi va bularning atrofidagi vayronalardagi</div>
  <div id="7"><sup><a href="https://www.kitobook.com/compare/book/14/34/7/" title="сравнение переводов, параллельные ссылки">7</a></sup> qurbongohlarni sindirdi, Asheraga atalgan ustunlarni kesdi, butlarni parchalab tashladi. Isroil yurti bo‘ylab hamma tutatqi qurbongohlarini buzdi. Shundan keyin Quddusga qaytib ketdi.</div>
  <div id="8"><sup><a href="https://www.kitobook.com/compare/book/14/34/8/" title="сравнение переводов, параллельные ссылки">8</a></sup> Yo‘shiyo yurtni va Egamizning uyini poklagandan keyin, hukmronligining o‘n sakkizinchi yilida Ozaliyo o‘g‘li Shofonni, Quddus hokimi Masiyoni va mushovir Yo‘xoz o‘g‘li Yo‘xni Egasi Xudoning uyini tuzatishga yubordi.</div>
  <div id="9"><sup><a href="https://www.kitobook.com/compare/book/14/34/9/" title="сравнение переводов, параллельные ссылки">9</a></sup> Ular oliy ruhoniy Xilqiyoning oldiga kelib, Xudoning uyiga keltirilgan kumushni unga topshirdilar. Levi darvozabonlari bu kumushni Manashe, Efrayim va Isroil xalqining omon qolganlaridan, shuningdek, Yahudo, Benyamin qabilalaridan va Quddus aholisidan to‘plab olgan edilar.</div>
  <div id="10"><sup><a href="https://www.kitobook.com/compare/book/14/34/10/" title="сравнение переводов, параллельные ссылки">10</a></sup> Ular kumushni Egamizning uyida mehnat qilayotgan ishboshilarga topshirdilar. Ishboshilar esa kumushni olib, Egamizning uyidagi buzilgan joylarni tuzatib ta’mir etayotganlarga to‘ladilar.</div>
  <div id="11"><sup><a href="https://www.kitobook.com/compare/book/14/34/11/" title="сравнение переводов, параллельные ссылки">11</a></sup> Qolganini esa duradgor va binokorlarga berdilar. Ular bu kumushga Yahudo shohlari qarovsiz qoldirgan xarob binolarni tuzatish uchun tosh va yog‘ochlarni sotib oldilar.</div>
  <div id="12"><sup><a href="https://www.kitobook.com/compare/book/14/34/12/" title="сравнение переводов, параллельные ссылки">12</a></sup> Ishchilar sidqidildan mehnat qildilar. Ularga nazoratchi qilib Marori naslidan levilar Yaxat va Obodiyo tayinlandi, Qohot urug‘idan esa levilar Zakariyo va Mashullom tayinlandi. Musiqa asboblarini chaladigan hamma levilar</div>
  <div id="13"><sup><a href="https://www.kitobook.com/compare/book/14/34/13/" title="сравнение переводов, параллельные ссылки">13</a></sup> yuk tashuvchilarga hamda turli xizmatdagi ishchilarga mas’ul edilar. Levilarning ba’zilari esa kotib, ma’mur va darvozabon edilar.</div>
  <div id="14"><sup><a href="https://www.kitobook.com/compare/book/14/34/14/" title="сравнение переводов, параллельные ссылки">14</a></sup> Egamizning uyidagi kumush olib chiqilayotganda, ruhoniy Xilqiyo Egamizning Muso orqali bergan Tavrot kitobini topib oldi.</div>
  <div id="15"><sup><a href="https://www.kitobook.com/compare/book/14/34/15/" title="сравнение переводов, параллельные ссылки">15</a></sup> U kotib Shofonga: — Egamizning uyidan Tavrot kitobi topib oldim, — deb kitobni Shofonga berdi.</div>
  <div id="16"><sup><a href="https://www.kitobook.com/compare/book/14/34/16/" title="сравнение переводов, параллельные ссылки">16</a></sup> -</div>
  <div id="17"><sup><a href="https://www.kitobook.com/compare/book/14/34/17/" title="сравнение переводов, параллельные ссылки">17</a></sup> Shofon esa kitobni shohga olib borib: “Qullaringiz topshirilgan hamma ishlarni bajaryaptilar. Egamizning uyidagi kumushlar o‘sha yerdagi ishboshilarga va ishchilarga berildi, — deya hisobot bergach,</div>
  <div id="18"><sup><a href="https://www.kitobook.com/compare/book/14/34/18/" title="сравнение переводов, параллельные ссылки">18</a></sup> — Ruhoniy Xilqiyo mana bu kitobni menga berdi”, deb qo‘shimcha qildi, so‘ng Tavrot kitobini shohga ovoz chiqarib o‘qib berdi.</div>
  <div id="19"><sup><a href="https://www.kitobook.com/compare/book/14/34/19/" title="сравнение переводов, параллельные ссылки">19</a></sup> Shoh Tavrot so‘zlarini eshitgach, vahimaga tushganidan kiyimlarini yirtdi.</div>
  <div id="20"><sup><a href="https://www.kitobook.com/compare/book/14/34/20/" title="сравнение переводов, параллельные ссылки">20</a></sup> Keyin ruhoniy Xilqiyoga, Shofon o‘g‘li Oxixamga, Mixo o‘g‘li Abdo‘nga, kotib Shofonga va o‘zining mulozimi Osoyohga shunday farmon berdi:</div>
  <div id="21"><sup><a href="https://www.kitobook.com/compare/book/14/34/21/" title="сравнение переводов, параллельные ссылки">21</a></sup> — Boringlar, topilgan bu kitobdagi so‘zlarga muvofiq, men to‘g‘rimda ham, Isroil va Yahudo xalqlarining omon qolganlari to‘g‘risida ham Egamizning xohish–irodasini so‘ranglar. Otalarimiz bu kitobdagi so‘zlarga quloq solmaganlari uchun, yozilganlarga rioya qilmaganlari uchun, Egamizning dahshatli g‘azabi bizning ustimizga yog‘ildi.</div>
  <div id="22"><sup><a href="https://www.kitobook.com/compare/book/14/34/22/" title="сравнение переводов, параллельные ссылки">22</a></sup> Ruhoniy Xilqiyo va shoh jo‘natgan odamlar payg‘ambar Xulda huzuriga borib, unga maslahat soldilar. Xulda Egamizning uyidagi muqaddas liboslar posboni Shallunning xotini edi. Shallun Toqqatning o‘g‘li, Xasraning nabirasi edi. Xulda Quddusning yangi dahasida yashardi.</div>
  <div id="23"><sup><a href="https://www.kitobook.com/compare/book/14/34/23/" title="сравнение переводов, параллельные ссылки">23</a></sup> Xulda ularga shunday dedi: “Isroil xalqining Xudosi — Egamiz demoqda: — Sizlarni Mening huzurimga yuborgan odamga shu gaplarimni aytinglar:</div>
  <div id="24"><sup><a href="https://www.kitobook.com/compare/book/14/34/24/" title="сравнение переводов, параллельные ссылки">24</a></sup> “Men bu yurtga ham, bu yurtda yashayotgan xalqqa ham falokat keltiraman. Yahudo shohi huzurida o‘qilgan kitobdagi hamma la’natlarni yog‘diraman.</div>
  <div id="25"><sup><a href="https://www.kitobook.com/compare/book/14/34/25/" title="сравнение переводов, параллельные ссылки">25</a></sup> Ular Mendan yuz o‘girganlari uchun, boshqa xudolarga qurbonliklar keltirib, o‘z qo‘llari bilan yasagan butlar tufayli qahrimni keltirganlari uchun, bu yurtga g‘azabim yog‘iladi va aslo bosilmaydi.”</div>
  <div id="26"><sup><a href="https://www.kitobook.com/compare/book/14/34/26/" title="сравнение переводов, параллельные ссылки">26</a></sup> Egamizning xohish–irodasini bilish uchun sizlarni yuborgan Yahudo shohiga shu xabarni beringlar: Isroil xalqining Xudosi — Egamiz eshitgan so‘zlaring to‘g‘risida shuni aytmoqda:</div>
  <div id="27"><sup><a href="https://www.kitobook.com/compare/book/14/34/27/" title="сравнение переводов, параллельные ссылки">27</a></sup> — Sen bu yurtga va yurtning xalqiga qarshi aytgan so‘zlarimni eshitganingdan keyin, yuraging yumshadi, Menga bo‘yin egding. Sen Menga bo‘yin egganing uchun, liboslaringni yirtib, huzurimda yig‘laganing uchun Men iltijolaringni eshitdim.</div>
  <div id="28"><sup><a href="https://www.kitobook.com/compare/book/14/34/28/" title="сравнение переводов, параллельные ссылки">28</a></sup> Shunga ko‘ra, sen ota–bobolaring yoniga xotirjam ketasan, o‘z qabringga dafn etilasan. Bu yurtga va uning ahliga Men keltiradigan jamiki falokatlarni sen ko‘rmaysan.” Xilqiyo va uning hamrohlari bu xabarni shohga yetkazdilar.</div>
  <div id="29"><sup><a href="https://www.kitobook.com/compare/book/14/34/29/" title="сравнение переводов, параллельные ссылки">29</a></sup> Shoh Yo‘shiyo xabar berib, Yahudo va Quddusning hamma oqsoqollarini o‘z huzuriga to‘pladi.</div>
  <div id="30"><sup><a href="https://www.kitobook.com/compare/book/14/34/30/" title="сравнение переводов, параллельные ссылки">30</a></sup> Jamiki Yahudo xalqi va Quddus aholisi, ruhoniylar, levilar, zodagonlaru avom xalq shoh boshchiligida Egamizning uyiga bordi. Shoh Egamizning uyidan topilgan Ahd kitobini boshidan oxirigacha ularning oldida o‘qidi.</div>
  <div id="31"><sup><a href="https://www.kitobook.com/compare/book/14/34/31/" title="сравнение переводов, параллельные ссылки">31</a></sup> U Egamizning uyi eshigi oldidagi o‘z joyida turib: “Egamiz ko‘rsatgan yo‘ldan yuraman, amrlariga itoat etaman. Shartlariga, farmonlariga butun qalbim bilan, jonu dilim bilan quloq solaman. Bu kitobda yozilgan ahd so‘zlarini ado etaman”, deb Egamiz bilan qayta ahd qildi.</div>
  <div id="32"><sup><a href="https://www.kitobook.com/compare/book/14/34/32/" title="сравнение переводов, параллельные ссылки">32</a></sup> So‘ngra u Benyamin qabilasiga va Quddusdagi hamma odamlarga bu ahdga rioya qilish to‘g‘risida farmon berdi. O‘sha kundan boshlab Quddus aholisi ota–bobolarining Xudosi bilan qilgan ahd talablarini bajara boshladilar.</div>
  <div id="33"><sup><a href="https://www.kitobook.com/compare/book/14/34/33/" title="сравнение переводов, параллельные ссылки">33</a></sup> Yo‘shiyo Isroil xalqiga qarashli hamma hududlardan makruh butlarni yo‘qotdi. Isroil xalqining hammasini Egasi Xudoga sajda qildirdi. Uning davrida xalq ota–bobolarining Xudosi — Egamizdan yuz o‘girmay, Unga xizmat qildi.</div>
</div>