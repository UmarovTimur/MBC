<div itemprop="articleBody" class="text">
  <div id="1"><sup><a href="https://www.kitobook.com/compare/book/62/03/1/" title="сравнение переводов, параллельные ссылки">1</a></sup> Shuni bilginki, oxirgi kunlarda og‘ir vaqtlar keladi.</div>
  <div id="2"><sup><a href="https://www.kitobook.com/compare/book/62/03/2/" title="сравнение переводов, параллельные ссылки">2</a></sup> O‘sha paytda odamlar faqat o‘zini o‘ylaydigan, pulparast, maqtanchoq, takabbur, so‘kinadigan, ota–onaga itoat qilmaydigan, nonko‘r, diyonatsiz, tosh yurak,</div>
  <div id="3"><sup><a href="https://www.kitobook.com/compare/book/62/03/3/" title="сравнение переводов, параллельные ссылки">3</a></sup> ginachi, tuhmatchi, nafsini tiya olmaydigan, vahshiy, yaxshilikdan hazar qiladigan,</div>
  <div id="4"><sup><a href="https://www.kitobook.com/compare/book/62/03/4/" title="сравнение переводов, параллельные ссылки">4</a></sup> xoin, bebosh, bosar–tusarini bilmaydigan bo‘ladilar. Ular Xudoni emas, aysh– ishratni yaxshi ko‘radilar.</div>
  <div id="5"><sup><a href="https://www.kitobook.com/compare/book/62/03/5/" title="сравнение переводов, параллельные ссылки">5</a></sup> O‘zlarini xudojo‘y qilib ko‘rsatadilar–u, ammo haqiqiy imondan yuz o‘giradilar. Sen bunday odamlardan uzoqlash.</div>
  <div id="6"><sup><a href="https://www.kitobook.com/compare/book/62/03/6/" title="сравнение переводов, параллельные ссылки">6</a></sup> Ular atrofdagilarning ishonchini suiiste’mol qilib, uylariga kirib oladilar. Turli hirsu havaslarga berilgan, gunohlaridan vijdoni qiynalib yurgan nodon ayollarning dilini ovlaydilar.</div>
  <div id="7"><sup><a href="https://www.kitobook.com/compare/book/62/03/7/" title="сравнение переводов, параллельные ссылки">7</a></sup> Qachon qarama, bunday ayollar yangi ta’limotlar payida bo‘ladilar, haqiqatni esa tan olmaydilar.</div>
  <div id="8"><sup><a href="https://www.kitobook.com/compare/book/62/03/8/" title="сравнение переводов, параллельные ссылки">8</a></sup> Yanniy va Yambriy Muso payg‘ambarga qanday qarshi turgan bo‘lsalar, bu odamlar ham haqiqatga xuddi shunday qarshi turadilar. Ammo fikri buzuq, imoni soxta bu odamlar</div>
  <div id="9"><sup><a href="https://www.kitobook.com/compare/book/62/03/9/" title="сравнение переводов, параллельные ссылки">9</a></sup> uzoqqa bormaydilar. Ular Yanniy bilan Yambriyning holiga tushadilar, ularning aqlsizligi hammaga ma’lum bo‘ladi.</div>
  <div id="10"><sup><a href="https://www.kitobook.com/compare/book/62/03/10/" title="сравнение переводов, параллельные ссылки">10</a></sup> Sen esa, Timo‘tiy, ta’limotimga rioya qilding, turmush tarzim, murod–maqsadim, imonim, sabr– toqatim, mehr–muhabbatim va sabotimdan namuna olding.</div>
  <div id="11"><sup><a href="https://www.kitobook.com/compare/book/62/03/11/" title="сравнение переводов, параллельные ссылки">11</a></sup> Xushxabar tufayli chekkan azob– uqubatlarimni o‘zing bilasan. Antioxiya, Ikoniya va Listra shaharlarida quvg‘in bo‘lganim haqida eshitgansan. Ha, men qattiq quvg‘inlarni boshdan kechirdim! Ammo Rabbim Iso bularning hammasiga qaramay, jonimni omon saqladi.</div>
  <div id="12"><sup><a href="https://www.kitobook.com/compare/book/62/03/12/" title="сравнение переводов, параллельные ссылки">12</a></sup> Darhaqiqat, Iso Masih yo‘lida taqvodor hayot kechirgan har bir odam quvg‘inga uchraydi.</div>
  <div id="13"><sup><a href="https://www.kitobook.com/compare/book/62/03/13/" title="сравнение переводов, параллельные ссылки">13</a></sup> Ammo fosiq va makkor odamlar tobora razillashib boraveradi. Ular boshqalarni aldaydilar, o‘zlari ham aldanadilar.</div>
  <div id="14"><sup><a href="https://www.kitobook.com/compare/book/62/03/14/" title="сравнение переводов, параллельные ссылки">14</a></sup> Sen esa, o‘zing olgan va qattiq ishongan ta’limotingga sodiq qol. Chunki bu ta’limotni senga o‘rgatgan ustozlarning ibratomuz hayotini o‘zing ko‘rgansan.</div>
  <div id="15"><sup><a href="https://www.kitobook.com/compare/book/62/03/15/" title="сравнение переводов, параллельные ссылки">15</a></sup> Bolaligingdanoq Muqaddas Bitiklarni o‘rgangansan. Bu Bitiklar insonga donolik ato qiladi, Iso Masihga bo‘lgan ishonch orqali uni najotga erishtiradi.</div>
  <div id="16"><sup><a href="https://www.kitobook.com/compare/book/62/03/16/" title="сравнение переводов, параллельные ссылки">16</a></sup> Muqaddas Bitiklarning hammasi ilohiy ilhom bilan yozilgan bo‘lib, ta’lim va tanbeh berish, xatolarni tuzatish va solihlik yo‘lida tarbiya berish uchun foydalidir.</div>
  <div id="17"><sup><a href="https://www.kitobook.com/compare/book/62/03/17/" title="сравнение переводов, параллельные ссылки">17</a></sup> Bitiklardagi o‘gitlar bo‘yicha yashagan Xudoning quli har qanday yaxshi ish qilishga qobil bo‘lib, tayyor turadi.</div>
</div>