<div itemprop="articleBody" class="text">
  <div id="1"><sup><a href="https://www.kitobook.com/compare/book/62/01/1/" title="сравнение переводов, параллельные ссылки">1</a></sup> Xudoning irodasi bilan Iso Masihninghavoriysi bo‘lgan men — Pavlusdan sevimli o‘g‘lim Timo‘tiyga salom! Xudo abadiy hayotni e’lon qilishim uchun meni yubordi. U va’da qilgan bu hayotga Iso Masihga bo‘lgan imon orqali erishiladi. </div>
  <div id="2"><sup><a href="https://www.kitobook.com/compare/book/62/01/2/" title="сравнение переводов, параллельные ссылки">2</a></sup> O‘g‘lim Timo‘tiy, senga Otamiz Xudo va Rabbimiz Iso Masih inoyat, marhamat va tinchlik ato qilsin.</div>
  <div id="3"><sup><a href="https://www.kitobook.com/compare/book/62/01/3/" title="сравнение переводов, параллельные ссылки">3</a></sup> Timo‘tiy, boringga shukr! Men ota–bobolarim kabi, Xudoga vijdonan xizmat qilib, kechayu kunduz sen uchun ibodat qilaman. </div>
  <div id="4"><sup><a href="https://www.kitobook.com/compare/book/62/01/4/" title="сравнение переводов, параллельные ссылки">4</a></sup> Seni juda sog‘inganman, ko‘z yosh to‘kkanlaring hamon yodimda. Qaniydi, diydoringni ko‘rsamu qalbim quvonchga to‘lsa, deyman. </div>
  <div id="5"><sup><a href="https://www.kitobook.com/compare/book/62/01/5/" title="сравнение переводов, параллельные ссылки">5</a></sup> Sening samimiy imoningni doim eslayman. Avvaldan buving Loida hamda onang Evnika o‘z qalblariga jo etgan o‘sha imon endi senda ham ravnaq topayotganiga aminman.</div>
  <div id="6"><sup><a href="https://www.kitobook.com/compare/book/62/01/6/" title="сравнение переводов, параллельные ссылки">6</a></sup> Shu sababdan, yodingda bo‘lsin: men ustingga qo‘llarimni qo‘yib duo qilganimda, sen Xudodan Muqaddas Ruhni in’om qilib olgansan. Ichingdagi o‘sha MuqaddasRuh in’omini alangalatib tur. </div>
  <div id="7"><sup><a href="https://www.kitobook.com/compare/book/62/01/7/" title="сравнение переводов, параллельные ссылки">7</a></sup> Zero, Xudo bergan Ruh qalbimizga qo‘rquv solmaydi, aksincha, bizga kuch, muhabbat va aqli rasolikni ato qiladi.</div>
  <div id="8"><sup><a href="https://www.kitobook.com/compare/book/62/01/8/" title="сравнение переводов, параллельные ссылки">8</a></sup> Shunday ekan, Rabbimiz Iso haqida shohidlik berishdan or qilma, men Rabbimiz tufayli zanjirband bo‘lganimdan ham uyalma. Mendan ibrat olib, Xushxabar tufayli azob chekishga tayyor turgin, buning uchun Xudoning bergan kuchiga tayangin. </div>
  <div id="9"><sup><a href="https://www.kitobook.com/compare/book/62/01/9/" title="сравнение переводов, параллельные ссылки">9</a></sup> Axir, Xudo bizga najot berdi, Xushxabar aytish kabi muqaddas xizmatga bizni da’vat etdi. Bunga bizning savob ishlarimiz emas, aksincha, Xudoning murod–maqsadiyu inoyati sabab bo‘ldi. Xudo azaldanoq Iso Masih orqali bizga inoyat ko‘rsatishga qaror qilgan edi. </div>
  <div id="10"><sup><a href="https://www.kitobook.com/compare/book/62/01/10/" title="сравнение переводов, параллельные ссылки">10</a></sup> Mana endi, bu inoyat Xaloskorimiz Iso Masihning olamga kelishi bilan yaqqol namoyon bo‘ldi. Masih o‘lim kuchini yo‘q qildi. U mangu hayotga eltuvchi yo‘lni bizga Xushxabar orqali yoritib berdi.</div>
  <div id="11"><sup><a href="https://www.kitobook.com/compare/book/62/01/11/" title="сравнение переводов, параллельные ссылки">11</a></sup> Xudo meni bu Xushxabarni turli xalqlarga yetkazuvchi voiz, havoriy va muallim qilib tayinladi. </div>
  <div id="12"><sup><a href="https://www.kitobook.com/compare/book/62/01/12/" title="сравнение переводов, параллельные ссылки">12</a></sup> Shu sababdan ham bu azoblarni tortyapman. Biroq men bundan or qilmayman, chunki Kimga e’tiqod qilganimni yaxshi bilaman. Ishonchim komilki, Xudo menga topshirgan Xushxabarni qiyomat kunigacha Uning O‘zi to‘lig‘icha saqlashga qodir.</div>
  <div id="13"><sup><a href="https://www.kitobook.com/compare/book/62/01/13/" title="сравнение переводов, параллельные ссылки">13</a></sup> Sen mendan eshitgan bu sog‘lom ta’limotdan namuna olgin, uni asragin. Iso Masihga tegishli bo‘lgan inson sifatida imon va muhabbatga to‘la hayot kechirgin. </div>
  <div id="14"><sup><a href="https://www.kitobook.com/compare/book/62/01/14/" title="сравнение переводов, параллельные ссылки">14</a></sup> Senga ishonib topshirilgan bu ezgu ta’limotni ichimizda yashayotgan Muqaddas Ruh yordamida avaylab–asragin.</div>
  <div id="15"><sup><a href="https://www.kitobook.com/compare/book/62/01/15/" title="сравнение переводов, параллельные ссылки">15</a></sup> Asiya viloyatidagi barcha birodarlar, shu jumladan, Figel bilan Hermogen mendan yuz o‘girganlarini bilasan.</div>
  <div id="16"><sup><a href="https://www.kitobook.com/compare/book/62/01/16/" title="сравнение переводов, параллельные ссылки">16</a></sup> 6Onisifor baraka topsin, Rabbimiz Iso uning xonadoniga marhamat qilsin. Onisifor bir necha marta kelib, mening ko‘nglimni ko‘tardi. Zanjirbandligimdan or qilmay, </div>
  <div id="17"><sup><a href="https://www.kitobook.com/compare/book/62/01/17/" title="сравнение переводов, параллельные ссылки">17</a></sup> Rimga kelishi bilanoq, meni astoydil qidirib, oxiri topdi. </div>
  <div id="18"><sup><a href="https://www.kitobook.com/compare/book/62/01/18/" title="сравнение переводов, параллельные ссылки">18</a></sup> U menga Efes shahrida ham qanchalar xizmat qilganini o‘zing yaxshi bilasan. Yo Rabbim Iso, qiyomat kunida O‘z marhamatingni Onisifordan darig‘ tutmagin!</div>
</div>