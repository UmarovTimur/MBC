<div itemprop="articleBody" class="text">
  <div id="1"><sup><a href="https://www.kitobook.com/compare/book/33/07/1/" title="сравнение переводов, параллельные ссылки">1</a></sup> Sho‘rim quridi! Yozgi mevalar yig‘ib olingach, Uzumzor hosili yig‘ishtirilgach, Toklardan bir bosh uzum ham topa olmagan, Bir dona anjirga zor bo‘lgan odamdayman men.</div>
  <div id="2"><sup><a href="https://www.kitobook.com/compare/book/33/07/2/" title="сравнение переводов, параллельные ссылки">2</a></sup> Xudojo‘y yo‘q bo‘ldi bu yurtda, To‘g‘ri odam qolmadi insonlar orasida. Qon to‘kaman, deb odamlar bir–birini poylaydi, Hattoki qarindosh qarindoshiga tuzoq qo‘yadi.</div>
  <div id="3"><sup><a href="https://www.kitobook.com/compare/book/33/07/3/" title="сравнение переводов, параллельные ссылки">3</a></sup> Yomonlik qilishga ustadir ular. Amaldoru qozilari pora olishadi, Boylari xohlaganini qildirishadi, Birgalikda ular haqiqatni buzib ko‘rsatishadi.</div>
  <div id="4"><sup><a href="https://www.kitobook.com/compare/book/33/07/4/" title="сравнение переводов, параллельные ссылки">4</a></sup> Ularning himmatlisi yantoqqa o‘xshaydi, Vijdonlisi bir uyum tikandan qolishmaydi. Ey Isroil xalqi, Soqchilar sizlarga e’lon qilgan kun yaqinlashdi, Ha, jazo oladigan kuningiz yetib keldi. Hammangiz sarosimaga tushadigan vaqt bo‘ldi.</div>
  <div id="5"><sup><a href="https://www.kitobook.com/compare/book/33/07/5/" title="сравнение переводов, параллельные ссылки">5</a></sup> Do‘stingizga suyanmang, Sherigingizga ishonmang, Quchog‘ingizda xotiningiz yotganda, Qulf soling og‘zingizga.</div>
  <div id="6"><sup><a href="https://www.kitobook.com/compare/book/33/07/6/" title="сравнение переводов, параллельные ссылки">6</a></sup> O‘g‘il o‘z otasini xo‘rlaydi, Qiz onasining yuziga sapchiydi, Kelin qaynanasiga dushmanlik qilar. Sizning dushmanlaringiz — o‘z uyingizdagilar.</div>
  <div id="7"><sup><a href="https://www.kitobook.com/compare/book/33/07/7/" title="сравнение переводов, параллельные ссылки">7</a></sup> Men esa Egamga tikaman ko‘zlarimni, Umid–la kutaman najotkorim Xudoni, Albatta eshitar Xudoyim meni.</div>
  <div id="8"><sup><a href="https://www.kitobook.com/compare/book/33/07/8/" title="сравнение переводов, параллельные ссылки">8</a></sup> Holimni ko‘rib shod bo‘lmangiz, ey g‘animlar! Yiqilganimda o‘zim turib olarman. Zulmatda o‘tirganimda, Menga nur sochar Egam.</div>
  <div id="9"><sup><a href="https://www.kitobook.com/compare/book/33/07/9/" title="сравнение переводов, параллельные ссылки">9</a></sup> Gunoh qildim men Egamga qarshi, Uning qahriga dosh beraman endi. Bir kun U mening tarafimni oladi, Mening haqligimni isbot etadi. Yorug‘likka olib chiqadi U meni, Ko‘raman men Xudoning adolatini.</div>
  <div id="10"><sup><a href="https://www.kitobook.com/compare/book/33/07/10/" title="сравнение переводов, параллельные ссылки">10</a></sup> Ey dushmanlarim, albatta buni ko‘rasiz. “Egang Xudo qani?!” deb meni masxara qildingiz, Endi siz sharmandayi sharmisor bo‘lasiz. Men ko‘zlarim bilan ko‘raman sizning qulashingizni, Oyoq osti bo‘lasizlar ko‘chadagi loy kabi.</div>
  <div id="11"><sup><a href="https://www.kitobook.com/compare/book/33/07/11/" title="сравнение переводов, параллельные ссылки">11</a></sup> Ey Quddus, kelar shunday zamonlar: Sening devorlaring qayta qurilar, Kengayib ketadi sening hududing.</div>
  <div id="12"><sup><a href="https://www.kitobook.com/compare/book/33/07/12/" title="сравнение переводов, параллельные ссылки">12</a></sup> O‘sha kuni oldingga odamlar keladi. Ular Ossuriyadan Misrgacha, Misrdan Furot daryosigacha Bo‘lgan barcha o‘zga yurtlardan, Uzoq dengiz sohillaridan, Olis tog‘lar bag‘ridan kelishadi.</div>
  <div id="13"><sup><a href="https://www.kitobook.com/compare/book/33/07/13/" title="сравнение переводов, параллельные ссылки">13</a></sup> Zamin ahli qilmishlaridan Dunyo xarobazorga aylanib ketadi.</div>
  <div id="14"><sup><a href="https://www.kitobook.com/compare/book/33/07/14/" title="сравнение переводов, параллельные ссылки">14</a></sup> Ey Egam, O‘z xalqingning cho‘poni bo‘lgin, O‘z suruvingni tayog‘ing bilan boshqargin, Ularning yon–atrofi ko‘m–ko‘k yaylovlar, Biroq o‘rmonda yolg‘iz yashayapti ular. Uzoq o‘tmishdagiday ularni o‘tlatgin, Bashan va Gilad yaylovlarida ularni to‘yg‘azgin.</div>
  <div id="15"><sup><a href="https://www.kitobook.com/compare/book/33/07/15/" title="сравнение переводов, параллельные ссылки">15</a></sup> Egamiz demoqda: “Men sizlarni Misrdan olib chiqqan kunlarimday, Sizlarga O‘z ajoyibotlarimni yana ko‘rsataman.”</div>
  <div id="16"><sup><a href="https://www.kitobook.com/compare/book/33/07/16/" title="сравнение переводов, параллельные ссылки">16</a></sup> Ey Egam, ajoyibotlaring oldida xalqlar Buyuk lashkarlarining ojizligini ko‘rib, sharmanda bo‘ladilar. Qo‘llari bilan yuzlarini berkitadilar. Ularning quloqlari garang bo‘lib qoladi.</div>
  <div id="17"><sup><a href="https://www.kitobook.com/compare/book/33/07/17/" title="сравнение переводов, параллельные ссылки">17</a></sup> Ilon kabi ular tuproq yalaydi, Sudraluvchi maxluqlar kabi tuproq oshaydi. Ey Egamiz Xudo, ular titrab–qaqshab, O‘z uyalaridan Sening oldingga chiqadilar. Sening huzuringda dahshatga tushadilar.</div>
  <div id="18"><sup><a href="https://www.kitobook.com/compare/book/33/07/18/" title="сравнение переводов, параллельные ссылки">18</a></sup> Ey Xudo, Senga o‘xshashi bormikan?! Xalqingdan omon qolganlarning Gunohlarini Sen kechirasan, Ularning itoatsizligini afv etasan. To abad g‘azablanmassan xalqingdan, Zavq olasan rahm–shafqat ko‘rsatishdan.</div>
  <div id="19"><sup><a href="https://www.kitobook.com/compare/book/33/07/19/" title="сравнение переводов, параллельные ссылки">19</a></sup> Sen bizga yana rahm qilasan. Ayblarimizni ko‘mib yuborasan, Gunohlarimizni dengiz tubiga uloqtirasan.</div>
  <div id="20"><sup><a href="https://www.kitobook.com/compare/book/33/07/20/" title="сравнение переводов, параллельные ссылки">20</a></sup> Qadimda ota–bobolarimizga ont ichganingday Sen Yoqub avlodiga sadoqatli bo‘lasan, Ibrohim nasliga so‘nmas sevgingni ko‘rsatasan.</div>
</div>