<div itemprop="articleBody" class="text">
  <div id="1"><sup><a href="https://www.kitobook.com/compare/book/33/05/1/" title="сравнение переводов, параллельные ссылки">1</a></sup> Ey Quddus, yiqqin lashkaringni! G‘animlar bizni qurshovga oldi! Ular Isroil hukmdorining betiga tayoq bilan uradi.</div>
  <div id="2"><sup><a href="https://www.kitobook.com/compare/book/33/05/2/" title="сравнение переводов, параллельные ссылки">2</a></sup> Ammo Egamiz demoqda: “Ey Efratdagi Baytlahm, Sen Yahudoning mitti shahri bo‘lsang ham, Isroilni Men uchun boshqaradigan zot sendan chiqadi. Uning nasabi qadimlarga borib taqaladi.”</div>
  <div id="3"><sup><a href="https://www.kitobook.com/compare/book/33/05/3/" title="сравнение переводов, параллельные ссылки">3</a></sup> Ha, Egamiz Isroil xalqini bir muddatga dushmanlarga taslim qiladi, Ammo bu hol uzoq davom etmaydi. Homilador ayolning ko‘zi yoriganda, Bo‘lg‘usi hukmdorning birodarlari surgundan qaytadi. Ular Isroil xalqi bilan birlashadi.</div>
  <div id="4"><sup><a href="https://www.kitobook.com/compare/book/33/05/4/" title="сравнение переводов, параллельные ссылки">4</a></sup> Egamizning qudrati ila o‘sha hukmdor suruvini boqadi, Egamiz Xudo O‘z ulug‘vorligi ila ularni boshqaradi. Isroil xalqi xatarsiz yashaydi, Axir, hukmdorining dovrug‘i butun dunyoga yoyiladi.</div>
  <div id="5"><sup><a href="https://www.kitobook.com/compare/book/33/05/5/" title="сравнение переводов, параллельные ссылки">5</a></sup> O‘sha zot tinchlik o‘rnatuvchi bo‘ladi. Mabodo Ossuriyaliklar Yurtimizga bostirib kelsa, Chegaramizga qadam bosishsa, Hukmdorimiz bizni qutqaradi.</div>
  <div id="6"><sup><a href="https://www.kitobook.com/compare/book/33/05/6/" title="сравнение переводов, параллельные ссылки">6</a></sup> Xa, Ossuriyaliklar Yurtimizga bostirib kelsa, Qal’alarni ular yorib o‘tsa, Biz ularga qarshi yetti yo‘lboshchini tanlaymiz, Hatto sakkiz rahnamoni tayinlaymiz. Ular qilich ko‘tarib, Ossuriyada hukmronlik qilishadi, Qilich o‘ynatib, Nimro‘dning yerida o‘z hukmini o‘tkazishadi.</div>
  <div id="7"><sup><a href="https://www.kitobook.com/compare/book/33/05/7/" title="сравнение переводов, параллельные ссылки">7</a></sup> Ko‘p xalqlar orasida Yoqub naslining omon qolganlari Egamiz osmondan tushira oladigan Shudringday bo‘lishadi, Maysalarni sug‘oradigan Yomg‘irga o‘xshagan bo‘lishadi. Ularni hech kim to‘xtata olmaydi, Ular dushmanlari ustiga bostirib borishadi.</div>
  <div id="8"><sup><a href="https://www.kitobook.com/compare/book/33/05/8/" title="сравнение переводов, параллельные ссылки">8</a></sup> Ha, ko‘p xalqlar orasida Yoqub naslining omon qolganlari O‘rmon hayvonlari orasidagi Arslonday bo‘lishadi, Qo‘y suruviga kirib qolgan Sher bolasiga o‘xshagan bo‘lishadi. Yurgan yo‘llarida hammaga tashlanib g‘ajishadi, Ularning qo‘lidan hech kim qutqara olmaydi.</div>
  <div id="9"><sup><a href="https://www.kitobook.com/compare/book/33/05/9/" title="сравнение переводов, параллельные ссылки">9</a></sup> Ey Isroil, sening qo‘ling yovlardan baland keladi, Barcha dushmanlaring qirilib ketadi.</div>
  <div id="10"><sup><a href="https://www.kitobook.com/compare/book/33/05/10/" title="сравнение переводов, параллельные ссылки">10</a></sup> Egamizning kalomi shudir: “O‘sha kuni otlaringizni Men yo‘q qilaman, Jang aravalaringizni parcha–parcha etaman.</div>
  <div id="11"><sup><a href="https://www.kitobook.com/compare/book/33/05/11/" title="сравнение переводов, параллельные ссылки">11</a></sup> Vayron qilaman yurtingiz shaharlarini, Yakson etaman jamiki qal’alaringizni.</div>
  <div id="12"><sup><a href="https://www.kitobook.com/compare/book/33/05/12/" title="сравнение переводов, параллельные ссылки">12</a></sup> Yurtingizda sehr–joduga barham beraman, Orangizda bironta folbinni qoldirmayman.</div>
  <div id="13"><sup><a href="https://www.kitobook.com/compare/book/33/05/13/" title="сравнение переводов, параллельные ссылки">13</a></sup> Yo‘q qilaman tasviru butsimon toshlaringizni, Boshqa sajda qilmaysiz qo‘lingiz ijodiga.</div>
  <div id="14"><sup><a href="https://www.kitobook.com/compare/book/33/05/14/" title="сравнение переводов, параллельные ссылки">14</a></sup> Qo‘porib tashlayman Asheraning ustunlarini, Shaharlaringiz kulini ko‘kka sovuraman.</div>
  <div id="15"><sup><a href="https://www.kitobook.com/compare/book/33/05/15/" title="сравнение переводов, параллельные ссылки">15</a></sup> Menga itoat qilmagan xalqlar ustiga Qahru g‘azabimni yog‘dirib, qasos olaman.”</div>
</div>