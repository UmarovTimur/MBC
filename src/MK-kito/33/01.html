<div itemprop="articleBody" class="text">
  <div id="1"><sup><a href="https://www.kitobook.com/compare/book/33/01/1/" title="сравнение переводов, параллельные ссылки">1</a></sup> Yahudo shohlari Yo‘tom, Oxoz va Hizqiyo hukmronlik qilgan davrlarda Egamiz Mo‘rashatlik Mixo payg‘ambarga O‘z so‘zini ayon qilib turdi. Samariya va Quddus haqida Egamiz aytgan bu so‘zlar Mixo payg‘ambarga vahiy orqali ayon bo‘ldi.</div>
  <div id="2"><sup><a href="https://www.kitobook.com/compare/book/33/01/2/" title="сравнение переводов, параллельные ссылки">2</a></sup> Quloq tuting, ey xalqlar! Quloq soling, yer yuzida yashovchilar! Egamiz Rabbiy sizlarga qarshi guvohlik beradi. MuqaddasMa’badidanRabbiy gapiradi.</div>
  <div id="3"><sup><a href="https://www.kitobook.com/compare/book/33/01/3/" title="сравнение переводов, параллельные ссылки">3</a></sup> Ana, Egamiz O‘z maskanidan chiqyapti, Tog‘ cho‘qqilarini bosib kelyapti.</div>
  <div id="4"><sup><a href="https://www.kitobook.com/compare/book/33/01/4/" title="сравнение переводов, параллельные ссылки">4</a></sup> Uning oyog‘i ostida eriydi tog‘lar, Yorilib ketadi daralar. Tog‘lar olovda erigan mum kabi bo‘ladi, Tepalikdan oqib tushgan suvday to‘kiladi.</div>
  <div id="5"><sup><a href="https://www.kitobook.com/compare/book/33/01/5/" title="сравнение переводов, параллельные ссылки">5</a></sup> Yoqub nasli itoatsizlik qilgani uchun, Isroil gunohga botib ketgani uchun, Bu voqealar sodir bo‘ladi. Yoqub nasli orasida itoatsizlik qilgan kim? Poytaxt shahar Samariya emasmi?! Butparastlar uyasi Yahudoning qayerida joylashgan? Quddusning naq o‘zida emasmi?!</div>
  <div id="6"><sup><a href="https://www.kitobook.com/compare/book/33/01/6/" title="сравнение переводов, параллельные ссылки">6</a></sup> Egamiz shunday deydi: “Men Samariyani yo‘q qilaman. Uni tok ekiladigan joyga, Ochiq maydondagi bir uyum toshga aylantiraman. Shahar toshlarini vodiyga yumalataman, Uning poydevorlarini ochib tashlayman.</div>
  <div id="7"><sup><a href="https://www.kitobook.com/compare/book/33/01/7/" title="сравнение переводов, параллельные ссылки">7</a></sup> Samariyaning butlari parcha–parcha bo‘ladi, Barcha sanamlari sindirib, yondiriladi. Fahsh yo‘li bilan kelgan butlarning qimmatbaho bezaklari O‘zga yurt fohishalariga to‘lov qilib beriladi.”</div>
  <div id="8"><sup><a href="https://www.kitobook.com/compare/book/33/01/8/" title="сравнение переводов, параллельные ссылки">8</a></sup> Bunday musibatdan yig‘lab, faryod qilaman, Yalang‘och, oyoq yalang yuraman, Chiyabo‘riday uvullab fig‘on chekaman, Bo‘ta kabi bo‘zlab yig‘layman.</div>
  <div id="9"><sup><a href="https://www.kitobook.com/compare/book/33/01/9/" title="сравнение переводов, параллельные ссылки">9</a></sup> Axir, davo yo‘q Samariyaning yarasiga, Yopishdi Yahudoga ham u yara, Xalqim darvozasi — Quddusga yuqdi.</div>
  <div id="10"><sup><a href="https://www.kitobook.com/compare/book/33/01/10/" title="сравнение переводов, параллельные ссылки">10</a></sup> Gat aholisiga buni hasrat qilmang, Ular oldida ko‘z yoshingizni to‘kmang! Bayt–Lafroga borib, U yerda qayg‘udan tuproqqa yumalang!</div>
  <div id="11"><sup><a href="https://www.kitobook.com/compare/book/33/01/11/" title="сравнение переводов, параллельные ссылки">11</a></sup> Ey Shofir ahli, Siz asirlikka ketasiz, Yalang‘och, sharmanda bo‘lib borasiz. Zanon xalqi tashqariga chiqishga jur’at etmaydi. Bayt–Ezel ahli motam tutadi, Endi ular sizga panoh bermaydi.</div>
  <div id="12"><sup><a href="https://www.kitobook.com/compare/book/33/01/12/" title="сравнение переводов, параллельные ссылки">12</a></sup> Moro‘t aholisi madad kutgan edi, Ammo Egamiz falokat yubordi. Bu falokat hatto Quddus darvozalariga yetdi.</div>
  <div id="13"><sup><a href="https://www.kitobook.com/compare/book/33/01/13/" title="сравнение переводов, параллельные ссылки">13</a></sup> Ey Laxish ahli, Otlaringizni aravalarga qo‘shing! Siz itoatsiz Isroil xalqiga taqlid qildingiz, Quddus ahlini ilk bor gunohga boshladingiz!</div>
  <div id="14"><sup><a href="https://www.kitobook.com/compare/book/33/01/14/" title="сравнение переводов, параллельные ссылки">14</a></sup> Shunday ekan, ey Yahudo xalqi, Endi Mo‘rashat shahri bilan xayrlashavering, Esdalik sovg‘alaringizni ularga taqdim qiling. Attang, Axsib ahli Isroil shohlariga pand berdi, Bera olmaydigan yordamni ularga va’da qildi.</div>
  <div id="15"><sup><a href="https://www.kitobook.com/compare/book/33/01/15/" title="сравнение переводов, параллельные ссылки">15</a></sup> Ey Morisho ahli, Egamiz ustingizga bir bosqinchini yuboradi. Isroil yo‘lboshchilari Adullamga qochib borishadi.</div>
  <div id="16"><sup><a href="https://www.kitobook.com/compare/book/33/01/16/" title="сравнение переводов, параллельные ссылки">16</a></sup> Suyukli farzandlaringizni deb Sochingizni oldiring. Kalxatlar kabi siyqa bosh bo‘ling, Axir, bolalaringiz surgun qilinadi.</div>
</div>