<div itemprop="articleBody" class="text">
  <div id="1"><sup><a href="https://www.kitobook.com/compare/book/57/01/1/" title="сравнение переводов, параллельные ссылки">1</a></sup> Iso Masihning qullari Pavlus va Timo‘tiydan Filippi shahridagi barcha Iso Masihning azizlariga hamda jamoat yetakchilari va xizmatchilariga salom!</div>
  <div id="2"><sup><a href="https://www.kitobook.com/compare/book/57/01/2/" title="сравнение переводов, параллельные ссылки">2</a></sup> Otamiz Xudo va Rabbimiz Iso Masih sizlarga inoyat va tinchlik ato qilsin.</div>
  <div id="3"><sup><a href="https://www.kitobook.com/compare/book/57/01/3/" title="сравнение переводов, параллельные ссылки">3</a></sup> Har safar sizlarni yodga olganimda Xudoyimga shukrona aytaman.</div>
  <div id="4"><sup><a href="https://www.kitobook.com/compare/book/57/01/4/" title="сравнение переводов, параллельные ссылки">4</a></sup> Hammangiz uchun ibodat qilganimda, har doim shodlik bilan ibodat qilaman,</div>
  <div id="5"><sup><a href="https://www.kitobook.com/compare/book/57/01/5/" title="сравнение переводов, параллельные ссылки">5</a></sup> chunki sizlar Xushxabarga ishonganingizdan boshlab to hozirga qadar o‘sha Xushxabarni yoyishda men bilan birga ishtirok etib kelmoqdasizlar. </div>
  <div id="6"><sup><a href="https://www.kitobook.com/compare/book/57/01/6/" title="сравнение переводов, параллельные ссылки">6</a></sup> Xudo sizlarning hayotingizda boshlagan ezgu ishini Iso Masih keladigan kungacha bitirishiga aminman. </div>
  <div id="7"><sup><a href="https://www.kitobook.com/compare/book/57/01/7/" title="сравнение переводов, параллельные ссылки">7</a></sup> Sizlarni yaxshi ko‘rganim uchun hammangiz haqingizda shunday fikr qilishim o‘rinlidir. Axir, qamoqdaligimda ham, Xushxabar haqiqat ekanligini himoya qilish va ta’kidlashimda ham Xudo bergan inoyatda sizlar menga sheriksizlar. </div>
  <div id="8"><sup><a href="https://www.kitobook.com/compare/book/57/01/8/" title="сравнение переводов, параллельные ссылки">8</a></sup> Mana, Xudo shohid: men sizlarni rosa sog‘inganman, chunki sizlarni Iso Masihnikiday bo‘lgan mehr–muhabbat bilan yaxshi ko‘raman.</div>
  <div id="9"><sup><a href="https://www.kitobook.com/compare/book/57/01/9/" title="сравнение переводов, параллельные ссылки">9</a></sup> Sizlarning muhabbatingiz yanada oshib, bilim va aql–idrok bilan boyisin, deb ibodat qilyapman, </div>
  <div id="10"><sup><a href="https://www.kitobook.com/compare/book/57/01/10/" title="сравнение переводов, параллельные ссылки">10</a></sup> chunki men sizlarning a’lo narsalarni tanlaydigan bo‘lib, Masih keladigan kunda pok va aybsiz bo‘lishingizni istayman. </div>
  <div id="11"><sup><a href="https://www.kitobook.com/compare/book/57/01/11/" title="сравнение переводов, параллельные ссылки">11</a></sup> Toki sizlarning hayotingiz Iso Masih kuchi orqali solihlik samarasiga to‘lib, Xudoga sharaf va maqtov keltirsin.</div>
  <div id="12"><sup><a href="https://www.kitobook.com/compare/book/57/01/12/" title="сравнение переводов, параллельные ссылки">12</a></sup> Ey birodarlar, shuni bilishingizni istaymanki, boshimga tushganlarning hammasi Xushxabarning yanada ko‘proq yoyilishiga turtki bo‘ldi.</div>
  <div id="13"><sup><a href="https://www.kitobook.com/compare/book/57/01/13/" title="сравнение переводов, параллельные ссылки">13</a></sup> Masih tufayli qamalganligim butun saroy qo‘riqchilariga va bu yerdagilarning hammasiga ma’lum bo‘ldi.</div>
  <div id="14"><sup><a href="https://www.kitobook.com/compare/book/57/01/14/" title="сравнение переводов, параллельные ссылки">14</a></sup> Mening qamoqdagi vaziyatim ko‘p birodarlarning Rabbimiz Isoga bo‘lgan ishonchini oshirdi, shuning uchun ular qo‘rqmasdan, katta jasorat bilan Masih haqidagi xabarni targ‘ib qilmoqdalar.</div>
  <div id="15"><sup><a href="https://www.kitobook.com/compare/book/57/01/15/" title="сравнение переводов, параллельные ссылки">15</a></sup> To‘g‘ri, Masih haqidagi Xushxabarni ba’zilar baxillik va xasadgo‘ylik bilan, ba’zilar esa yaxshi niyat bilan targ‘ib qilyaptilar. </div>
  <div id="16"><sup><a href="https://www.kitobook.com/compare/book/57/01/16/" title="сравнение переводов, параллельные ссылки">16</a></sup> Yaxshi niyat bilan targ‘ib qilayotganlar meni yaxshi ko‘rganlari uchun va men Xushxabarni himoya qilishga tayinlanganimni bilib shunday qilyaptilar. </div>
  <div id="17"><sup><a href="https://www.kitobook.com/compare/book/57/01/17/" title="сравнение переводов, параллельные ссылки">17</a></sup> Qolganlar esa Xushxabarni raqobat ruhi bilan targ‘ib qilyaptilar. Ular pok niyatda emas, balki mening qamoqda tortayotgan azoblarim ko‘paysin, deb shunday qilyaptilar. </div>
  <div id="18"><sup><a href="https://www.kitobook.com/compare/book/57/01/18/" title="сравнение переводов, параллельные ссылки">18</a></sup> Ammo nima farqi bor? Yomon niyatdami, yaxshi niyatdami, muhimi, Masih haqidagi Xushxabar targ‘ib qilinmoqda. Mana shu meni xursand qiladi. Men xursand bo‘lishda davom etaveraman, </div>
  <div id="19"><sup><a href="https://www.kitobook.com/compare/book/57/01/19/" title="сравнение переводов, параллельные ссылки">19</a></sup> 9chunki bilaman, sizlarning ibodatlaringiz orqali va Iso Masih Ruhining yordami bilan mana shularning hammasi mening ozod bo‘lishimga olib keladi.</div>
  <div id="20"><sup><a href="https://www.kitobook.com/compare/book/57/01/20/" title="сравнение переводов, параллельные ссылки">20</a></sup> Ishonch bilan umid qilaman: isnodga qolmayman, aksincha, jasorat ko‘rsataman. Ha, umidim shuki, hozir ham oldingiday, o‘lsam ham, yashasam ham mening tanam orqali Masih ulug‘lanadi. </div>
  <div id="21"><sup><a href="https://www.kitobook.com/compare/book/57/01/21/" title="сравнение переводов, параллельные ссылки">21</a></sup> Zotan, men uchun hayot Masihdir, o‘lim esa yutuqdir.</div>
  <div id="22"><sup><a href="https://www.kitobook.com/compare/book/57/01/22/" title="сравнение переводов, параллельные ссылки">22</a></sup> Axir, tirik qoladigan bo‘lsam, samarali ishlar qilaveraman, shunday ekan, nimani tanlashni ham bilmayman.</div>
  <div id="23"><sup><a href="https://www.kitobook.com/compare/book/57/01/23/" title="сравнение переводов, параллельные ссылки">23</a></sup> Ikki yo‘lning qay birini tanlashni bilmay, boshim qotib qoldi. Mening istagim bu dunyodan ketib, Masih bilan birga bo‘lishdir. Shunday bo‘lsa juda yaxshi bo‘lardi. </div>
  <div id="24"><sup><a href="https://www.kitobook.com/compare/book/57/01/24/" title="сравнение переводов, параллельные ссылки">24</a></sup> Ammo tirik qolishim sizlar uchun zarurroqdir. </div>
  <div id="25"><sup><a href="https://www.kitobook.com/compare/book/57/01/25/" title="сравнение переводов, параллельные ссылки">25</a></sup> Bunga ishonchim komil, shuning uchun tirik qolishimni bilaman. Sizlarning imoningiz mustahkamlanib, quvonchingiz oshib boraverishi uchun men sizlar bilan birga qolaman. </div>
  <div id="26"><sup><a href="https://www.kitobook.com/compare/book/57/01/26/" title="сравнение переводов, параллельные ссылки">26</a></sup> Shunday qilib, men yana sizlarning oldingizga kelganimda, men tufayli Iso Masihdan yanada ko‘proq faxrlanasiz.</div>
  <div id="27"><sup><a href="https://www.kitobook.com/compare/book/57/01/27/" title="сравнение переводов, параллельные ссылки">27</a></sup> Nima bo‘lishidan qat’iy nazar, Masih Xushxabariga loyiq tarzda hayot kechirishingiz kerak. Shunday yashanglarki, men sizlarni ko‘rishga borganimda, Xushxabarning samarasi bo‘lgan imon uchun yakdillik bilan kurashib, bir ruhda mustahkam turganingizni ko‘ray! Ammo sizlarni ko‘rishga borolmasam, shunday xabar eshitay.</div>
  <div id="28"><sup><a href="https://www.kitobook.com/compare/book/57/01/28/" title="сравнение переводов, параллельные ссылки">28</a></sup> Sizlarga qarshilik ko‘rsatayotganlardan hech hayiqmanglar. Sizlarning qat’iyatingiz ularning halok bo‘lishidan, sizlarning esa najot topishingizdan dalolat beradi. Bu Xudoning ishidir. </div>
  <div id="29"><sup><a href="https://www.kitobook.com/compare/book/57/01/29/" title="сравнение переводов, параллельные ссылки">29</a></sup> Zotan Xudo sizlarga nafaqat Masihga ishonish, balki Uning uchun azob–uqubat tortish sharafini ato qilgan. </div>
  <div id="30"><sup><a href="https://www.kitobook.com/compare/book/57/01/30/" title="сравнение переводов, параллельные ссылки">30</a></sup> Axir, sizlar azob–uqubatlarimni ko‘rdingiz, hozir ham aziyat chekayotganim haqida eshityapsiz. Endi mana shu kurashda sizlar mening sheriklarimsiz.</div>
</div>