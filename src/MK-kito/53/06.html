<div itemprop="articleBody" class="text">
  <div id="1"><sup><a href="https://www.kitobook.com/compare/book/53/06/1/" title="сравнение переводов, параллельные ссылки">1</a></sup> Orangizda bittasining boshqa birovga da’vosi bor ekan. Bu da’voni hal qilib bersin, deb u kishi Xudoning azizlari oldiga emas, balki imonsizlar oldiga borishga qanday jur’at qilyapti?</div>
  <div id="2"><sup><a href="https://www.kitobook.com/compare/book/53/06/2/" title="сравнение переводов, параллельные ссылки">2</a></sup> Xudoning azizlari hatto dunyoni hukm qilishini nahotki sizlar bilmasangiz?! Modomiki sizlar dunyoni hukm qilar ekansiz, nahotki ahamiyatsiz ikir–chikir ishlarni hukm qila olmasangiz?</div>
  <div id="3"><sup><a href="https://www.kitobook.com/compare/book/53/06/3/" title="сравнение переводов, параллельные ссылки">3</a></sup> Biz hatto farishtalarni ham hukm qilamiz–ku! Shuni bilmaysizlarmi? Shunday ekan, turmush ikir–chikirlari nima bo‘libdi?!</div>
  <div id="4"><sup><a href="https://www.kitobook.com/compare/book/53/06/4/" title="сравнение переводов, параллельные ссылки">4</a></sup> Nega bunday da’volaringizni hal qilish uchun jamoatga daxli bo‘lmagan odamlarga olib borasizlar?!</div>
  <div id="5"><sup><a href="https://www.kitobook.com/compare/book/53/06/5/" title="сравнение переводов, параллельные ссылки">5</a></sup> Nahotki orangizda o‘z birodarlarining da’vosini ajrim qila oladigan birorta dono odam topilmasa?! Uyalmaysizlarmi, axir?!</div>
  <div id="6"><sup><a href="https://www.kitobook.com/compare/book/53/06/6/" title="сравнение переводов, параллельные ссылки">6</a></sup> Imonli birodar yana boshqa bir imonli birodari bilan da’volashmoqda, qolaversa buni imonsiz hakamlarning oldida qilyapti–ya!</div>
  <div id="7"><sup><a href="https://www.kitobook.com/compare/book/53/06/7/" title="сравнение переводов, параллельные ссылки">7</a></sup> Undan ko‘ra haqsizlikka chidab turganingiz sizlar uchun yaxshiroq bo‘lmasmidi? Hatto hiyla– nayranglardan zarar ko‘rish sizlar uchun afzalroq bo‘lmasmidi? Bir-biringiz bilan da’volashishning o‘zi sizlar uchun tamoman mag‘lubiyat–ku!</div>
  <div id="8"><sup><a href="https://www.kitobook.com/compare/book/53/06/8/" title="сравнение переводов, параллельные ссылки">8</a></sup> Shunisi yetmaganday, sizlar hiyla–nayranglar bilan o‘z birodaringizga nohaqlik qilyapsizlar.</div>
  <div id="9"><sup><a href="https://www.kitobook.com/compare/book/53/06/9/" title="сравнение переводов, параллельные ссылки">9</a></sup> Nahotki bilmasangizlar?! Nohaqlik qiluvchilar Xudoning Shohligidan bahramand bo‘lmaydilar– ku! Adashmanglar, jinsiy tomondan axloqsiz bo‘lganlar, butparastlar, zinokorlar, bachchabozlaru bachchalar,</div>
  <div id="10"><sup><a href="https://www.kitobook.com/compare/book/53/06/10/" title="сравнение переводов, параллельные ссылки">10</a></sup> o‘g‘rilar, tamagirlar, ichkilikbozlar, g‘iybatchilar va tovlamachilar Xudoning Shohligidan bahramand bo‘lmaydilar.</div>
  <div id="11"><sup><a href="https://www.kitobook.com/compare/book/53/06/11/" title="сравнение переводов, параллельные ссылки">11</a></sup> Ba’zilaringiz oldin shunday edingiz. Endi esa sizlar Rabbimiz Iso Masihning nomi bilan va Xudoning Ruhi orqali poklandingiz, Xudoga bag‘ishlandingiz, oqlandingiz.</div>
  <div id="12"><sup><a href="https://www.kitobook.com/compare/book/53/06/12/" title="сравнение переводов, параллельные ссылки">12</a></sup> Ba’zilaringiz: “Xohlaganimni qilishga haqqim bor”, deb aytyapsizlar. To‘g‘ri, lekin hamma narsa ham foydali emas. Xohlaganimizni qilishga haqqimiz bor, lekin hech bir narsa bizning ustimizdan hokimlik qilmasligi kerak.</div>
  <div id="13"><sup><a href="https://www.kitobook.com/compare/book/53/06/13/" title="сравнение переводов, параллельные ссылки">13</a></sup> Ba’zilaringiz yana: “Ovqat qorin uchun, qorin esa ovqat uchun, Xudo ikkalasini ham yo‘q qiladi– ku”, deb aytyapsizlar. To‘g‘ri, ammo badanimiz zino uchun xizmat qilmasligi kerak, aksincha, badanimiz bilan Rabbimiz Isoga xizmat qilishimiz kerak. Rabbimiz badanimiz ustidan hokimlik qilishi kerak.</div>
  <div id="14"><sup><a href="https://www.kitobook.com/compare/book/53/06/14/" title="сравнение переводов, параллельные ссылки">14</a></sup> Rabbimizni tiriltirgan Xudo O‘z qudrati bilan bizlarni ham tiriltiradi.</div>
  <div id="15"><sup><a href="https://www.kitobook.com/compare/book/53/06/15/" title="сравнение переводов, параллельные ссылки">15</a></sup> Bilmaysizlarmi, axir?! A’zoyi badaningiz Masih tanasining a’zosi–ku! Shunday ekan, men Masih tanasining a’zolarini olib, fohisha tanasining a’zolari qilib qo‘yarkanmanmi? Yo‘q, aslo!</div>
  <div id="16"><sup><a href="https://www.kitobook.com/compare/book/53/06/16/" title="сравнение переводов, параллельные ссылки">16</a></sup> Fohisha bilan qovushgan u bilan bir tan bo‘lishini bilmaysizlarmi?! Muqaddas Bitiklarda: “Ikkalasi bir tan bo‘ladilar”, deb yozilgan–ku!</div>
  <div id="17"><sup><a href="https://www.kitobook.com/compare/book/53/06/17/" title="сравнение переводов, параллельные ссылки">17</a></sup> Rabbimiz Iso bilan birga bo‘lgan esa U bilan bir ruhda bo‘ladi.</div>
  <div id="18"><sup><a href="https://www.kitobook.com/compare/book/53/06/18/" title="сравнение переводов, параллельные ссылки">18</a></sup> Jinsiy axloqsizlikdan o‘zingizni olib qochinglar! Jinsiy axloqsizlik bilan gunoh qilgan o‘z tanasiga qarshi gunoh qilgan bo‘ladi, qolgan hamma gunohlar esa tanaga bevosita bog‘lanmagan holda qilinadi.</div>
  <div id="19"><sup><a href="https://www.kitobook.com/compare/book/53/06/19/" title="сравнение переводов, параллельные ссылки">19</a></sup> Nahot bilmasangiz?! Qalbingizda maskan qilgan Muqaddas Ruhni Xudo sizlarga bergan. Tanangiz Muqaddas Ruhning ma’badidir. Sizlar o‘zlaringizga tegishli emassizlar.</div>
  <div id="20"><sup><a href="https://www.kitobook.com/compare/book/53/06/20/" title="сравнение переводов, параллельные ссылки">20</a></sup> Sizlar qimmat bahoga sotib olingansizlar. Shuning uchun o‘z tanangiz bilan Xudoni ulug‘langlar.</div>
</div>