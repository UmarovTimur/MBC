<div itemprop="articleBody" class="text">
  <div id="1"><sup><a href="https://www.kitobook.com/compare/book/53/04/1/" title="сравнение переводов, параллельные ссылки">1</a></sup> Odamlar bizni Masihning xizmatkorlari hamda Xudoning sir–asrorlarini bayon etishga mas’ul insonlar, deb bilishlari kerak.</div>
  <div id="2"><sup><a href="https://www.kitobook.com/compare/book/53/04/2/" title="сравнение переводов, параллельные ссылки">2</a></sup> Bizdan talab qilingan narsa ishonchli bo‘lishdir.</div>
  <div id="3"><sup><a href="https://www.kitobook.com/compare/book/53/04/3/" title="сравнение переводов, параллельные ссылки">3</a></sup> Meni sizlar hukm qilasizlarmi yoki mahkamada hukm qilishadimi, menga farqi yo‘q. Men o‘zimni o‘zim ham hukm qilmayman.</div>
  <div id="4"><sup><a href="https://www.kitobook.com/compare/book/53/04/4/" title="сравнение переводов, параллельные ссылки">4</a></sup> Zotan o‘zimda hech bir ayb ko‘rmasam ham, bu bilan o‘zimni oqlamayman. Chunki meni hukm qiluvchi Rabbimiz Iso bo‘ladi.</div>
  <div id="5"><sup><a href="https://www.kitobook.com/compare/book/53/04/5/" title="сравнение переводов, параллельные ссылки">5</a></sup> Shu bois sizlar ham vaqtidan oldin, Rabbimiz kelmaguncha, aslo hukm qilmanglar. U kelib zulmatda yashirilgan narsalarni ravshan qiladi, inson yuraklarining maqsadlarini oshkor etadi. O‘shanda har kim o‘z ishiga yarasha Xudoning tahsiniga sazovor bo‘ladi.</div>
  <div id="6"><sup><a href="https://www.kitobook.com/compare/book/53/04/6/" title="сравнение переводов, параллельные ссылки">6</a></sup> Ey birodarlar, men o‘zimni va Apollosni misol qilib keltirdim, toki sizlar Muqaddas Bitiklarda yozilganlarga binoan yashashni bizdan o‘rganinglar. Bir ustozni boshqasidan ustun qo‘ymang.</div>
  <div id="7"><sup><a href="https://www.kitobook.com/compare/book/53/04/7/" title="сравнение переводов, параллельные ссылки">7</a></sup> Kim sizlarga shunday huquq berib qo‘ygan?! Xudodan olmagan biror narsangiz bormi?! Bor narsangizni sizga Xudo bergan–ku, nima uchun xuddi o‘z kuchingiz bilan erishganday maqtanib yuribsiz?</div>
  <div id="8"><sup><a href="https://www.kitobook.com/compare/book/53/04/8/" title="сравнение переводов, параллельные ссылки">8</a></sup> Xohlagan hamma narsangizga erishib oldingizmi?! Boy bo‘lib ketdingizmi?! Bizsiz hukmronlik qilyapsizmi?! Qani endi, haqiqatdan ham hukmronlik qilayotgan bo‘lsangiz edi, biz ham sizlar bilan birga hukmronlik qilsak.</div>
  <div id="9"><sup><a href="https://www.kitobook.com/compare/book/53/04/9/" title="сравнение переводов, параллельные ссылки">9</a></sup> Lekin men o‘ylaymanki, Xudo biz — havoriylarni sharmandali ahvolga solib, maydonda namoyish qilinadigan, o‘limga mahkum etilgan asirlarday qilib qo‘ydi. Biz farishtalaru insonlar oldida, butun koinot oldida tomosha bo‘lib qoldik.</div>
  <div id="10"><sup><a href="https://www.kitobook.com/compare/book/53/04/10/" title="сравнение переводов, параллельные ссылки">10</a></sup> Biz Masih haqi aqlsiz bo‘libmiz, sizlar esa Masih soyasida aqlli bo‘lib qolibsizlar. Biz zaif, sizlar esa kuchli ekansiz! Sizlar obro‘–e’tiborli, biz esa sharmanda ekanmiz–da!</div>
  <div id="11"><sup><a href="https://www.kitobook.com/compare/book/53/04/11/" title="сравнение переводов, параллельные ссылки">11</a></sup> Hozirgacha och–yalang‘ochmiz, tashnalik va kaltaklarga bardosh beramiz, sarson– sargardon bo‘lib yuribmiz.</div>
  <div id="12"><sup><a href="https://www.kitobook.com/compare/book/53/04/12/" title="сравнение переводов, параллельные ссылки">12</a></sup> O‘z mehnatimiz bilan kun ko‘ryapmiz. Bizni haqorat qilsalar, duo qilamiz, quvg‘in qilsalar, chidaymiz.</div>
  <div id="13"><sup><a href="https://www.kitobook.com/compare/book/53/04/13/" title="сравнение переводов, параллельные ссылки">13</a></sup> Bizni g‘iybat qilsalar, yaxshilik bilan javob beramiz. Hozirgacha biz dunyoning supurindisi, hammaning axlatiday bo‘lib yuribmiz.</div>
  <div id="14"><sup><a href="https://www.kitobook.com/compare/book/53/04/14/" title="сравнение переводов, параллельные ссылки">14</a></sup> Men bularni sizlarni xijolatda qoldirmoq uchun emas, balki sevimli bolalarimga nasihat qilganday, sizlarga nasihat qilmoq uchun yozyapman.</div>
  <div id="15"><sup><a href="https://www.kitobook.com/compare/book/53/04/15/" title="сравнение переводов, параллельные ссылки">15</a></sup> Masihning yo‘lida minglab odamlar sizlarga ustozlik qilsa ham, sizlarning faqatgina bir ruhiy otangiz bor. Men sizlarga Xushxabarni yetkazib, Iso Masih orqali sizlarning ruhiy otangiz bo‘ldim.</div>
  <div id="16"><sup><a href="https://www.kitobook.com/compare/book/53/04/16/" title="сравнение переводов, параллельные ссылки">16</a></sup> Shuning uchun sizlarga yolvoraman, mendan o‘rnak olinglar.</div>
  <div id="17"><sup><a href="https://www.kitobook.com/compare/book/53/04/17/" title="сравнение переводов, параллельные ссылки">17</a></sup> Ana shu maqsadda men Rabbimiz Isoga sodiq bo‘lgan sevimli o‘g‘lim Timo‘tiyni sizlarning oldingizga yuboryapman. Har yerda va har bir imonlilar jamoatida ta’lim berar ekanman, Iso Masihga tegishli bo‘lib, qanday hayot kechirayotganligimni u sizlarga bildiradi.</div>
  <div id="18"><sup><a href="https://www.kitobook.com/compare/book/53/04/18/" title="сравнение переводов, параллельные ссылки">18</a></sup> Orangizda ba’zilar: “Pavlus kelmas ekan”, deb kekkayib, bilganini qilayotgan ekan.</div>
  <div id="19"><sup><a href="https://www.kitobook.com/compare/book/53/04/19/" title="сравнение переводов, параллельные ссылки">19</a></sup> Ammo Rabbimiz Iso xohlasa, men yaqin orada oldingizga boraman. Shunda nafaqat bu takabbur odamlar qanday gaplar gapirayotganlarini, balki ularda qanday kuch borligini sinab ko‘raman.</div>
  <div id="20"><sup><a href="https://www.kitobook.com/compare/book/53/04/20/" title="сравнение переводов, параллельные ссылки">20</a></sup> Chunki Xudoning shohligi quruq so‘zlar bilan emas, balki kuch–qudrat bilan namoyish etiladi.</div>
  <div id="21"><sup><a href="https://www.kitobook.com/compare/book/53/04/21/" title="сравнение переводов, параллельные ссылки">21</a></sup> Xo‘p, nima xohlaysizlar? Oldingizga kaltak bilan boraymi yoki mehr–muhabbat va muloyimlik ruhi bilan boraymi?</div>
</div>