<div itemprop="articleBody" class="text">
  <div id="1"><sup><a href="https://www.kitobook.com/compare/book/53/03/1/" title="сравнение переводов, параллельные ссылки">1</a></sup> Ey birodarlar, sizlarga ruhan yetuk insonlarga gapirganday emas, balki bu dunyoga tegishli odamlarga gapirganday gapirdim. Yana sizlarga endigina Masihga ishongan, imonda go‘dakday bo‘lgan insonlarga so‘zlaganday so‘zladim.</div>
  <div id="2"><sup><a href="https://www.kitobook.com/compare/book/53/03/2/" title="сравнение переводов, параллельные ссылки">2</a></sup> Sizlarga bergan ta’limotim milkka botadigan yegulikday emas, balki chaqaloqlarga kerak bo‘lgan sutday edi, chunki sizlar kuchliroq ta’limotga tayyor emas edingiz. Hozir ham tayyor emassiz,</div>
  <div id="3"><sup><a href="https://www.kitobook.com/compare/book/53/03/3/" title="сравнение переводов, параллельные ссылки">3</a></sup> chunki bu dunyo hali ham sizlarga o‘z ta’sirini ko‘rsatyapti. Orangizda janjalkashlik va kelishmovchiliklar bor ekan, bu sizlarning hali ham bashariy tabiatingiz ta’sirida, insoniy fikrlab yashayotganingizni ko‘rsatmaydimi?!</div>
  <div id="4"><sup><a href="https://www.kitobook.com/compare/book/53/03/4/" title="сравнение переводов, параллельные ссылки">4</a></sup> Axir, ba’zilaringiz: “Men Pavlusning shogirdiman”, boshqalaringiz esa: “Men Apollosning shogirdiman”, desangiz, sizlar insoniy fikrlab yashayotgan bo‘lmaysizmi?</div>
  <div id="5"><sup><a href="https://www.kitobook.com/compare/book/53/03/5/" title="сравнение переводов, параллельные ссылки">5</a></sup> Axir, Pavlus kim? Apollos kim? Ular Xudoning xizmatkorlaridir, ular orqali sizlar imonga kelgansizlar. Har birimiz Egamiz bergan vazifani bajaramiz.</div>
  <div id="6"><sup><a href="https://www.kitobook.com/compare/book/53/03/6/" title="сравнение переводов, параллельные ссылки">6</a></sup> Men urug‘ ekdim, Apollos sug‘ordi, lekin Xudo parvarishlab, o‘stirdi.</div>
  <div id="7"><sup><a href="https://www.kitobook.com/compare/book/53/03/7/" title="сравнение переводов, параллельные ссылки">7</a></sup> Kim ekkani yoki sug‘organi muhim emas, eng muhimi o‘stiradigan Xudodir.</div>
  <div id="8"><sup><a href="https://www.kitobook.com/compare/book/53/03/8/" title="сравнение переводов, параллельные ссылки">8</a></sup> Ekuvchining ham, sug‘oruvchining ham maqsadi bir va ularning har biri o‘z mehnatiga yarasha mukofot oladi.</div>
  <div id="9"><sup><a href="https://www.kitobook.com/compare/book/53/03/9/" title="сравнение переводов, параллельные ссылки">9</a></sup> Biz Xudoning xizmatidagi hamkorlarmiz, sizlar esa Xudoning dalasisizlar. Ayni payda sizlar Xudoning imorati hamsizlar.</div>
  <div id="10"><sup><a href="https://www.kitobook.com/compare/book/53/03/10/" title="сравнение переводов, параллельные ссылки">10</a></sup> Xudoning marhamati bilan men mohir bir me’morday imoratning poydevorini qo‘ydim. Endi esa boshqalar uning ustiga qurilish qilyaptilar. Har kim qanday qilib qurayotganiga diqqat qilsin.</div>
  <div id="11"><sup><a href="https://www.kitobook.com/compare/book/53/03/11/" title="сравнение переводов, параллельные ссылки">11</a></sup> Zero, hech kim mavjud bo‘lgan poydevordan boshqa poydevor qo‘ya olmaydi. Bu poydevor Iso Masihdir.</div>
  <div id="12"><sup><a href="https://www.kitobook.com/compare/book/53/03/12/" title="сравнение переводов, параллельные ссылки">12</a></sup> Bu poydevor ustiga kimdir oltindan, kimdir kumush yoki qimmatli toshlardan, yana kimdir esa yog‘ochu xashak yoki poxoldan imorat qurmoqda.</div>
  <div id="13"><sup><a href="https://www.kitobook.com/compare/book/53/03/13/" title="сравнение переводов, параллельные ссылки">13</a></sup> Qiyomat kunida har kimning ishi qanday ekanligi ayon bo‘ladi. O‘sha kuni hammaning ishi olovda sinaladi.</div>
  <div id="14"><sup><a href="https://www.kitobook.com/compare/book/53/03/14/" title="сравнение переводов, параллельные ссылки">14</a></sup> Kimning qilgan ishi olovga bardosh bersa, o‘sha kishi mukofot oladi. </div>
  <div id="15"><sup><a href="https://www.kitobook.com/compare/book/53/03/15/" title="сравнение переводов, параллельные ссылки">15</a></sup> Kimning ishi yonib ketsa, u talafot ko‘radi. O‘zi omon qoladi–yu, ammo olovdan qutulib chiqqanday bo‘ladi.</div>
  <div id="16"><sup><a href="https://www.kitobook.com/compare/book/53/03/16/" title="сравнение переводов, параллельные ссылки">16</a></sup> Nahotki bilmasangiz?! Sizlar Xudoning ma’badisizlar, Xudoning Ruhi orangizda maskan qilgan.</div>
  <div id="17"><sup><a href="https://www.kitobook.com/compare/book/53/03/17/" title="сравнение переводов, параллельные ссылки">17</a></sup> Kimki Xudoning ma’badini buzsa, Xudo uni halok qiladi. Zero, Xudoning ma’badi muqaddasdir, bu ma’bad esa sizlarsiz.</div>
  <div id="18"><sup><a href="https://www.kitobook.com/compare/book/53/03/18/" title="сравнение переводов, параллельные ссылки">18</a></sup> Hech kim o‘zini o‘zi aldamasin. Orangizda kimdir o‘zini bu dunyoda dono, deb bilsa, o‘zining aqlsiz ekanligini tan olsin, shundagina u haqiqatdan ham dono bo‘ladi.</div>
  <div id="19"><sup><a href="https://www.kitobook.com/compare/book/53/03/19/" title="сравнение переводов, параллельные ссылки">19</a></sup> Chunki bu dunyoning donoligi Xudoning nazarida aqlsizlikdir. Muqaddas Bitiklarda quyidagicha yozilgan–ku: “U donolarni o‘zlarining ayyorliklari orqali tutib oladi.”</div>
  <div id="20"><sup><a href="https://www.kitobook.com/compare/book/53/03/20/" title="сравнение переводов, параллельные ссылки">20</a></sup> Yana shunday yozilgan: “Egamiz donolarning niyatini anglaydi, Niyatlarining behudaligini U biladi.”</div>
  <div id="21"><sup><a href="https://www.kitobook.com/compare/book/53/03/21/" title="сравнение переводов, параллельные ссылки">21</a></sup> Shuning uchun orangizda hech kim boshqa bir insonning ta’limotiga rioya qilayotgani bilan maqtanmasin. Axir, hammasi sizlarga tegishli–ku:</div>
  <div id="22"><sup><a href="https://www.kitobook.com/compare/book/53/03/22/" title="сравнение переводов, параллельные ссылки">22</a></sup> Pavlus, Apollos va Butrus, dunyo ham, hayot va o‘lim ham, hozir va kelajak ham — bularning hammasi sizniki.</div>
  <div id="23"><sup><a href="https://www.kitobook.com/compare/book/53/03/23/" title="сравнение переводов, параллельные ссылки">23</a></sup> Sizlar esa Masihniki, Masih esa Xudonikidir.</div>
</div>