<div itemprop="articleBody" class="text">
  <div id="1"><sup><a href="https://www.kitobook.com/compare/book/53/12/1/" title="сравнение переводов, параллельные ссылки">1</a></sup> Ey birodarlarim, endi Muqaddas Ruh beradigan in’omlar masalasiga kelsak, bu haqida to‘liq tushunchaga ega bo‘lishingizni xohlayman.</div>
  <div id="2"><sup><a href="https://www.kitobook.com/compare/book/53/12/2/" title="сравнение переводов, параллельные ссылки">2</a></sup> Esingizdami, sizlar Xudosiz bo‘lgan paytlaringizda yo‘ldan ozib, gung butlarga sajda qilar edingiz.</div>
  <div id="3"><sup><a href="https://www.kitobook.com/compare/book/53/12/3/" title="сравнение переводов, параллельные ссылки">3</a></sup> Shuning uchun quyidagilarni bilishingizni xohlayman. Xudoning Ruhidan ilhom olayotgan hech kim Isoni la’natlamaydi, shuningdek, hech kim Muqaddas Ruhning ilhomisiz Isoni Rabbim, deb ayta olmaydi.</div>
  <div id="4"><sup><a href="https://www.kitobook.com/compare/book/53/12/4/" title="сравнение переводов, параллельные ссылки">4</a></sup> Ruh beradigan in’omlar har xildir, ammo Ruh birdir.</div>
  <div id="5"><sup><a href="https://www.kitobook.com/compare/book/53/12/5/" title="сравнение переводов, параллельные ссылки">5</a></sup> Xizmat qilish yo‘llari har xildir, Rabbimiz Iso esa birdir.</div>
  <div id="6"><sup><a href="https://www.kitobook.com/compare/book/53/12/6/" title="сравнение переводов, параллельные ссылки">6</a></sup> To‘g‘ri, xizmatlar har xildir, lekin odamlarning hayotida ularni yuzaga keltirayotgan Xudo birdir.</div>
  <div id="7"><sup><a href="https://www.kitobook.com/compare/book/53/12/7/" title="сравнение переводов, параллельные ссылки">7</a></sup> Umumiy manfaat uchun Muqaddas Ruh har kimda o‘ziga xos ravishda namoyon bo‘ladi.</div>
  <div id="8"><sup><a href="https://www.kitobook.com/compare/book/53/12/8/" title="сравнение переводов, параллельные ссылки">8</a></sup> Bir odamga Ruh orqali donolik bilan gapirish qobiliyati beriladi, boshqa birovga esa xuddi shu Ruh orqali ilm–ma’rifatga to‘la so‘zlarni gapirish qobiliyati beriladi.</div>
  <div id="9"><sup><a href="https://www.kitobook.com/compare/book/53/12/9/" title="сравнение переводов, параллельные ссылки">9</a></sup> O‘sha Ruh orqali kimgadir kuchli bir imon beriladi, boshqa birovga esa shifo berish in’omi beriladi.</div>
  <div id="10"><sup><a href="https://www.kitobook.com/compare/book/53/12/10/" title="сравнение переводов, параллельные ссылки">10</a></sup> Ba’zilarga mo‘jizalar ko‘rsatish qobiliyati, boshqalarga Xudoning so‘zini yetkazish in’omi berilgan. Yana boshqalarga esa ruhlarning farqiga borish in’omi berilgan. Kimgadir noma’lum tillarda gapirish in’omi berilgan bo‘lsa, boshqalarga bu tillarni ta’bir qilish in’omi berilgan.</div>
  <div id="11"><sup><a href="https://www.kitobook.com/compare/book/53/12/11/" title="сравнение переводов, параллельные ссылки">11</a></sup> Bularning hammasini Muqaddas Ruh bajo qiladi. Har bir insonga Ruhning O‘zi loyiq ko‘rgan in’omni ato qiladi.</div>
  <div id="12"><sup><a href="https://www.kitobook.com/compare/book/53/12/12/" title="сравнение переводов, параллельные ссылки">12</a></sup> Tana bir bo‘lsa–da, uning a’zolari esa ko‘p. Xuddi shuningdek, tana a’zolari ko‘p bo‘lsa–da, ularning hammasi bir tanani tashkil qiladi. Masihning tanasi, ya’ni jamoat ham shundaydir.</div>
  <div id="13"><sup><a href="https://www.kitobook.com/compare/book/53/12/13/" title="сравнение переводов, параллельные ссылки">13</a></sup> Axir, biz hammamiz — yahudiylaruyunonlar, qullaru ozod bo‘lganlar, bir tana bo‘lishimiz uchun bir Muqaddas Ruhga cho‘mdirildik. Hammamiz o‘sha bir Ruhga to‘lib–toshganmiz.</div>
  <div id="14"><sup><a href="https://www.kitobook.com/compare/book/53/12/14/" title="сравнение переводов, параллельные ссылки">14</a></sup> Zotan badan bir a’zodan emas, balki ko‘p a’zolardan iborat.</div>
  <div id="15"><sup><a href="https://www.kitobook.com/compare/book/53/12/15/" title="сравнение переводов, параллельные ссылки">15</a></sup> Oyoq: “Men qo‘l emasman, shuning uchun tanaga tegishli emasman”, degani bilan tanaga tegishli bo‘lmay qoladimi?!</div>
  <div id="16"><sup><a href="https://www.kitobook.com/compare/book/53/12/16/" title="сравнение переводов, параллельные ссылки">16</a></sup> Quloq ham: “Men ko‘z emasman, shuning uchun tanaga tegishli emasman”, degani bilan tanaga tegishli bo‘lmay qoladimi?!</div>
  <div id="17"><sup><a href="https://www.kitobook.com/compare/book/53/12/17/" title="сравнение переводов, параллельные ссылки">17</a></sup> Axir, butun tana ko‘z bo‘lsa, qanaqa qilib eshitadi? Agar butun tana quloq bo‘lsa, qanaqa qilib hidlay oladi?</div>
  <div id="18"><sup><a href="https://www.kitobook.com/compare/book/53/12/18/" title="сравнение переводов, параллельные ссылки">18</a></sup> Axir, Xudo tana a’zolarining har birini O‘zi xohlagan joyiga qo‘ygan.</div>
  <div id="19"><sup><a href="https://www.kitobook.com/compare/book/53/12/19/" title="сравнение переводов, параллельные ссылки">19</a></sup> Agar ularning hammasi birgina a’zo bo‘lganda, tana bo‘larmidi?!</div>
  <div id="20"><sup><a href="https://www.kitobook.com/compare/book/53/12/20/" title="сравнение переводов, параллельные ссылки">20</a></sup> Shunday qilib, tana a’zolari ko‘p, lekin tana birdir.</div>
  <div id="21"><sup><a href="https://www.kitobook.com/compare/book/53/12/21/" title="сравнение переводов, параллельные ссылки">21</a></sup> Ko‘z qo‘lga: “Sen menga kerak emassan”, deb ayta olmaydi, bosh ham oyoqlarga: “Sizlar menga kerak emassizlar”, deya olmaydi–ku!</div>
  <div id="22"><sup><a href="https://www.kitobook.com/compare/book/53/12/22/" title="сравнение переводов, параллельные ссылки">22</a></sup> Aksincha, ojiz tuyulgan tana a’zolari eng kerakli a’zolardir.</div>
  <div id="23"><sup><a href="https://www.kitobook.com/compare/book/53/12/23/" title="сравнение переводов, параллельные ссылки">23</a></sup> Biz tanamizning uyatli hisoblangan a’zolariga e’tibor berib, ularni yopib yuramiz. Ko‘rimsiz tuyulgan tana a’zolarimizga diqqat– e’tibor qilamiz.</div>
  <div id="24"><sup><a href="https://www.kitobook.com/compare/book/53/12/24/" title="сравнение переводов, параллельные ссылки">24</a></sup> Uyatli bo‘lmagan tana a’zolarimizga bunday e’tibor berishimizning hojati yo‘q. Xudo tanamizni shunday yaratganki, hurmat– e’tiborsiz a’zolarga ko‘proq izzat–e’tibor beriladi.</div>
  <div id="25"><sup><a href="https://www.kitobook.com/compare/book/53/12/25/" title="сравнение переводов, параллельные ссылки">25</a></sup> Shunday qilib, tana a’zolarida orasida kelishmovchilik bo‘lmaydi, balki barcha a’zolar bir–biriga g‘amxo‘rlik qiladi.</div>
  <div id="26"><sup><a href="https://www.kitobook.com/compare/book/53/12/26/" title="сравнение переводов, параллельные ссылки">26</a></sup> Agar bir a’zo azob cheksa, qolgan barcha tana a’zolari u bilan birga azob chekadi. Agar bir a’zo yuksalsa, qolgan barcha a’zolar u bilan birga sevinadi.</div>
  <div id="27"><sup><a href="https://www.kitobook.com/compare/book/53/12/27/" title="сравнение переводов, параллельные ссылки">27</a></sup> Endi sizlar Masihning tanasisizlar, har biringiz tananing alohida bir a’zosisiz.</div>
  <div id="28"><sup><a href="https://www.kitobook.com/compare/book/53/12/28/" title="сравнение переводов, параллельные ссылки">28</a></sup> Shu tariqa, Xudo imonlilar jamoatiga birinchidan havoriylarni, ikkinchidan payg‘ambarlarni, uchinchidan muallimlarni tayinlab berdi. Keyin ba’zilarga mo‘jiza ko‘rsatish qobiliyatini, boshqalarga esa shifo berish in’omini, yana boshqalarga yordam berish, boshqarish, noma’lum tillarda gapirish qobiliyatlarini ato qildi.</div>
  <div id="29"><sup><a href="https://www.kitobook.com/compare/book/53/12/29/" title="сравнение переводов, параллельные ссылки">29</a></sup> Hamma havoriymi?! Hamma ham Xudoning so‘zlarini yetkaza oladimi?! Hamma ham muallimmi?! Hamma mo‘jiza ko‘rsatadimi?!</div>
  <div id="30"><sup><a href="https://www.kitobook.com/compare/book/53/12/30/" title="сравнение переводов, параллельные ссылки">30</a></sup> Hammada shifo berish in’omi bormi?! Hamma ham noma’lum tillarda gapirish qobiliyatiga egami?! Hamma ham noma’lum tillarda aytilganlarni talqin qila oladimi?!</div>
  <div id="31"><sup><a href="https://www.kitobook.com/compare/book/53/12/31/" title="сравнение переводов, параллельные ссылки">31</a></sup> Sizlar ulug‘roq in’omlarga ega bo‘lishga intilinglar. Endi sizlarga eng oliy yo‘lni ko‘rsataman.</div>
</div>