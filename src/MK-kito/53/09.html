<div itemprop="articleBody" class="text">
  <div id="1"><sup><a href="https://www.kitobook.com/compare/book/53/09/1/" title="сравнение переводов, параллельные ссылки">1</a></sup> Men ozod emasmanmi?! Men havoriy emasmanmi?! Rabbimiz Isoni ko‘rmaganmanmi?! Rabbimiz yo‘lida qilgan mehnatimning mahsuli sizlar emasmi?!</div>
  <div id="2"><sup><a href="https://www.kitobook.com/compare/book/53/09/2/" title="сравнение переводов, параллельные ссылки">2</a></sup> Agar boshqalar uchun havoriy bo‘lmasam ham, hech bo‘lmasa sizlar uchun havoriydirman. Axir, sizlar Rabbimizga tegishli bo‘lganingiz uchun havoriyligimning muhrisizlar.</div>
  <div id="3"><sup><a href="https://www.kitobook.com/compare/book/53/09/3/" title="сравнение переводов, параллельные ссылки">3</a></sup> Meni tanqid qilayotganlar oldida quyidagilar bilan o‘zimni oqlayman.</div>
  <div id="4"><sup><a href="https://www.kitobook.com/compare/book/53/09/4/" title="сравнение переводов, параллельные ссылки">4</a></sup> Nahotki Rabbimiz yo‘lida qilgan xizmatimiz uchun tekin yeb–ichishga huquqimiz bo‘lmasa?!</div>
  <div id="5"><sup><a href="https://www.kitobook.com/compare/book/53/09/5/" title="сравнение переводов, параллельные ссылки">5</a></sup> Nima, boshqa havoriylar kabi, Rabbimiz Isoning ukalari va Butrusga o‘xshab, imonli bir ayolga uylanib, uni yonimizda olib yurishga haqqimiz yo‘qmi?!</div>
  <div id="6"><sup><a href="https://www.kitobook.com/compare/book/53/09/6/" title="сравнение переводов, параллельные ссылки">6</a></sup> Yoki faqatgina men bilan Barnabo kun kechirish uchun o‘z qo‘limiz bilan mehnat qilishimiz kerakmi?!</div>
  <div id="7"><sup><a href="https://www.kitobook.com/compare/book/53/09/7/" title="сравнение переводов, параллельные ссылки">7</a></sup> Kim o‘z hisobidan askarlik qiladi?! Kim tok o‘tqazib, uning mevasini yemaydi?! Kim poda boqib, podaning sutini ichmaydi?!</div>
  <div id="8"><sup><a href="https://www.kitobook.com/compare/book/53/09/8/" title="сравнение переводов, параллельные ссылки">8</a></sup> Bularni faqatgina insoniy nuqtayi nazardan aytayotganim yo‘q! Tavrot ham xuddi shunday buyuradi–ku!</div>
  <div id="9"><sup><a href="https://www.kitobook.com/compare/book/53/09/9/" title="сравнение переводов, параллельные ссылки">9</a></sup> Mana, Tavrotda: “G‘alla yanchayotgan ho‘kizning og‘zini to‘smang”, deb yozilgan–ku. Nima, Xudo ho‘kizlar haqida qayg‘uryaptimi?!</div>
  <div id="10"><sup><a href="https://www.kitobook.com/compare/book/53/09/10/" title="сравнение переводов, параллельные ссылки">10</a></sup> Yo‘q, Xudo buni bizning manfaatimiz uchun aytgan. Ha, bular biz uchun yozilgan. Shudgor qiluvchi ham, g‘alla yanchuvchi ham o‘z haqini olish umidi bilan ishlaydi–ku.</div>
  <div id="11"><sup><a href="https://www.kitobook.com/compare/book/53/09/11/" title="сравнение переводов, параллельные ссылки">11</a></sup> Biz ruhiy jihatdan sizlarga xizmat ko‘rsatsak–da, moddiy yordamingizni bizga ko‘p ko‘rasizmi?</div>
  <div id="12"><sup><a href="https://www.kitobook.com/compare/book/53/09/12/" title="сравнение переводов, параллельные ссылки">12</a></sup> Boshqalar sizlarning yordamingizdan bahramand bo‘layotgan ekan, bizning haqimiz ularnikidan ham ko‘proq emasmi?! Lekin biz bu huquqimizdan foydalanmadik. Aksincha, MasihningXushxabariga to‘siq qo‘ymaylik deb, har narsaga chidab yuribmiz.</div>
  <div id="13"><sup><a href="https://www.kitobook.com/compare/book/53/09/13/" title="сравнение переводов, параллельные ссылки">13</a></sup> Bilmaysizlarmi, ma’badda xizmat qiluvchi ruhoniylar ma’baddan ovqat olib yeydilar. Qurbongohda xizmat qiluvchilar keltiriladigan qurbonliklardan ulush oladilar.</div>
  <div id="14"><sup><a href="https://www.kitobook.com/compare/book/53/09/14/" title="сравнение переводов, параллельные ссылки">14</a></sup> Shuningdek, Xushxabarni yoyish vazifasini bo‘yniga olganlar bu ishi orqali kun kechirishlari kerakligini Rabbimiz Isoning O‘zi buyurgan.</div>
  <div id="15"><sup><a href="https://www.kitobook.com/compare/book/53/09/15/" title="сравнение переводов, параллельные ссылки">15</a></sup> Ammo men bu huquqlarimdan foydalanmadim va bundan faxrlanaman. Bu xatni o‘sha huquqimdan foydalanay, deb ham yozayotganim yo‘q. Menga faxrlanish huquqini berayotgan sababni yo‘qotishdan ko‘ra o‘lganim yaxshiroqdir.</div>
  <div id="16"><sup><a href="https://www.kitobook.com/compare/book/53/09/16/" title="сравнение переводов, параллельные ссылки">16</a></sup> Men Xushxabarni yoyar ekanman, bu bilan maqtanishga haqqim yo‘q, chunki bu zimmamdagi vazifamdir. Ammo Xushxabarni yoymasam, mening holimga voy!</div>
  <div id="17"><sup><a href="https://www.kitobook.com/compare/book/53/09/17/" title="сравнение переводов, параллельные ссылки">17</a></sup> Men buni o‘z tashabbusim bilan qilayotgan bo‘lsam, mukofotga loyiq bo‘lardim. Lekin mukofotga loyiq emasman, chunki bor–yo‘g‘i zimmamdagi vazifani bajaryapman, bu ishni qilishdan boshqa ilojim yo‘q.</div>
  <div id="18"><sup><a href="https://www.kitobook.com/compare/book/53/09/18/" title="сравнение переводов, параллельные ссылки">18</a></sup> U holda mening mukofotim nima? Mukofotim shundaki, men Xushxabarni yoyganimda, hech kimdan biron narsa so‘ramayman. Shuning uchun Xushxabarni yoyish menga ba’zi bir huquqlarni bersa–da, ulardan foydalanmayman.</div>
  <div id="19"><sup><a href="https://www.kitobook.com/compare/book/53/09/19/" title="сравнение переводов, параллельные ссылки">19</a></sup> Men qul emas, erkin inson bo‘lsam–da, hammaga qulday xizmat qildim. Yanada ko‘proq odam Isoning shogirdi bo‘lsin, deb shunday qildim.</div>
  <div id="20"><sup><a href="https://www.kitobook.com/compare/book/53/09/20/" title="сравнение переводов, параллельные ссылки">20</a></sup> O‘sha maqsadimni ko‘zda tutib, Yahudiylar bilan birga bo‘lganimda Yahudiyday bo‘ldim, o‘zim Musoning qonuniga tobe bo‘lmasam–da, bu qonunga tobe bo‘lganlar orasida bo‘lganimda, xuddi ularday yashadim.</div>
  <div id="21"><sup><a href="https://www.kitobook.com/compare/book/53/09/21/" title="сравнение переводов, параллельные ссылки">21</a></sup> Musoning qonunini bilmaganlar bilan birga bo‘lganimda, ular ham Isoning shogirdlari bo‘lsin, deb xuddi ularday yashadim. To‘g‘ri, men Xudoning qonunidan ozod emasman, Masihning amrlariga tobeman.</div>
  <div id="22"><sup><a href="https://www.kitobook.com/compare/book/53/09/22/" title="сравнение переводов, параллельные ссылки">22</a></sup> Zaif insonlar ham Isoni tanisinlar deb, ularning orasida bo‘lganimda zaif insonday bo‘ldim. Hech bo‘lmasa ba’zilarni qay yo‘l bilan bo‘lsa–da qutqaray deb, hammaga hamma narsa bo‘ldim.</div>
  <div id="23"><sup><a href="https://www.kitobook.com/compare/book/53/09/23/" title="сравнение переводов, параллельные ссылки">23</a></sup> Men bularning hammasini Xushxabarni yoyish niyatida qilaman, toki Xushxabar keltiradigan qut–barakalardan bahramand bo‘lay.</div>
  <div id="24"><sup><a href="https://www.kitobook.com/compare/book/53/09/24/" title="сравнение переводов, параллельные ссылки">24</a></sup> Bilasizlar–ku, musobaqada ko‘p yuguruvchilar qatnashadi, ammo faqat bir kishi yutib, mukofot oladi. Sizlar ham shunday yuguringki, mukofotni qo‘lga kiritinglar.</div>
  <div id="25"><sup><a href="https://www.kitobook.com/compare/book/53/09/25/" title="сравнение переводов, параллельные ссылки">25</a></sup> Axir, musobaqada qatnashadigan odam o‘z nafsini tiyib, tartib– intizom bilan mashq qiladi–ku! Ular so‘lib qoladigan toj olish uchun shunday qiladilar, biz esa boqiy toj olish uchun harakat qilamiz.</div>
  <div id="26"><sup><a href="https://www.kitobook.com/compare/book/53/09/26/" title="сравнение переводов, параллельные ссылки">26</a></sup> Shuning uchun men maqsadsiz yugurmayman, kurashganimda zarbalarim aniq bo‘ladi.</div>
  <div id="27"><sup><a href="https://www.kitobook.com/compare/book/53/09/27/" title="сравнение переводов, параллельные ссылки">27</a></sup> Tanamni chiniqtirib, uni o‘z ixtiyorimga bo‘ysundiraman, toki boshqalarga Xushxabarni va’z qilib turib, o‘zim mukofotga noloyiq bo‘lib qolmayin.</div>
</div>