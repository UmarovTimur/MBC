<div itemprop="articleBody" class="text">
  <div id="1"><sup><a href="https://www.kitobook.com/compare/book/53/07/1/" title="сравнение переводов, параллельные ссылки">1</a></sup> Endi sizlar menga yozganlaringizga kelaylik. Orangizda ba’zilar: “Er xotini bilan qovushmasin”, deb aytayotgan ekan.</div>
  <div id="2"><sup><a href="https://www.kitobook.com/compare/book/53/07/2/" title="сравнение переводов, параллельные ссылки">2</a></sup> Lekin jinsiy axloqsizlikka yo‘l qo‘ymaslik uchun har bir kishi o‘z xotini bilan, har bir ayol esa o‘z eri bilan qovushishi kerak.</div>
  <div id="3"><sup><a href="https://www.kitobook.com/compare/book/53/07/3/" title="сравнение переводов, параллельные ссылки">3</a></sup> Er o‘z xotiniga nisbatan va xotin o‘z eriga nisbatan er-xotinlik vazifasini bajo keltirsin.</div>
  <div id="4"><sup><a href="https://www.kitobook.com/compare/book/53/07/4/" title="сравнение переводов, параллельные ссылки">4</a></sup> Xotinning badani ustidan xotin emas, balki eri hokimlik qiladi. Xuddi shu singari, erning badani ustidan er emas, balki xotini hokimlik qiladi.</div>
  <div id="5"><sup><a href="https://www.kitobook.com/compare/book/53/07/5/" title="сравнение переводов, параллельные ссылки">5</a></sup> Bir– biringizdan bosh tortmanglar. Faqatgina o‘zaro kelishgan holda, o‘zingizni ibodatga bag‘ishlash uchungina jinsiy aloqadan o‘zingizni tutib turing. Bundan so‘ng yana qovushinglar, toki o‘zingizni tiya olmaganingizdan foydalanib, shayton sizlarni vasvasaga solmasin.</div>
  <div id="6"><sup><a href="https://www.kitobook.com/compare/book/53/07/6/" title="сравнение переводов, параллельные ссылки">6</a></sup> Men buni buyruq tariqasida emas, nasihat tariqasida aytyapman.</div>
  <div id="7"><sup><a href="https://www.kitobook.com/compare/book/53/07/7/" title="сравнение переводов, параллельные ссылки">7</a></sup> Qaniydi, hamma menga o‘xshab so‘qqabosh bo‘lsa! Ammo har bir odamda Xudodan berilgan in’om bor, biriniki bu bo‘lsa, boshqasiniki udir.</div>
  <div id="8"><sup><a href="https://www.kitobook.com/compare/book/53/07/8/" title="сравнение переводов, параллельные ссылки">8</a></sup> Beva ayollaru xotini o‘lgan erkaklarga shunday deyman: “Men kabi bo‘lsangiz, sizlar uchun yaxshidir.”</div>
  <div id="9"><sup><a href="https://www.kitobook.com/compare/book/53/07/9/" title="сравнение переводов, параллельные ссылки">9</a></sup> Ammo ular o‘zlarini tiya olmasalar, uylansinlar, erga tegsinlar. Chunki shahvoniy ishq bilan yonishdan ko‘ra uylanish, erga tegish yaxshiroqdir.</div>
  <div id="10"><sup><a href="https://www.kitobook.com/compare/book/53/07/10/" title="сравнение переводов, параллельные ссылки">10</a></sup> Quyidagi amr esa uylangan va erga tekkanlarga berilgan. U mendan emas, Rabbimiz Isodandir: xotin eri bilan ajrashmasin.</div>
  <div id="11"><sup><a href="https://www.kitobook.com/compare/book/53/07/11/" title="сравнение переводов, параллельные ссылки">11</a></sup> Ajrashgan bo‘lsa, boshqa erga tegmasin yoki o‘z eri bilan yarashsin. Er ham o‘z xotini bilan ajrashmasin.</div>
  <div id="12"><sup><a href="https://www.kitobook.com/compare/book/53/07/12/" title="сравнение переводов, параллельные ссылки">12</a></sup> Eri yoki xotini imonli bo‘lmaganlarga esa shunday deb aytaman. Bular Rabbimizning emas, mening so‘zlarimdir: “Birorta imonli erkakning xotini imonsiz bo‘lsa–yu, ammo eri bilan yashashga rozi bo‘lsa, er xotini bilan ajrashmasin.</div>
  <div id="13"><sup><a href="https://www.kitobook.com/compare/book/53/07/13/" title="сравнение переводов, параллельные ссылки">13</a></sup> Shuningdek, imonli ayolning eri imonsiz bo‘lsa va u xotini bilan yashashga rozi bo‘lsa, o‘sha ayol eridan ajrashmasin.</div>
  <div id="14"><sup><a href="https://www.kitobook.com/compare/book/53/07/14/" title="сравнение переводов, параллельные ссылки">14</a></sup> Axir, imonsiz er imonli xotini tufayli poklanadi. Shuningdek, imonsiz ayol imonli eri tufayli poklanadi. Natijada ularning farzandlari harom emas, pok bo‘ladi.</div>
  <div id="15"><sup><a href="https://www.kitobook.com/compare/book/53/07/15/" title="сравнение переводов, параллельные ссылки">15</a></sup> Qayerdan bilasan ey, xotin, balki sen orqali ering najot topar?! Ey, er, qayerdan bilasan, balki sen orqali xotining najot topar?! Ammo imonsiz inson o‘zining imonli turmush o‘rtog‘idan ajrashmoqchi bo‘lsa, ajrashaversin. Shundan keyin o‘sha ajrashgan imonli odamning boshi bog‘liq emas. Xudo bizni tinchlikka chorlagan.</div>
  <div id="16"><sup><a href="https://www.kitobook.com/compare/book/53/07/16/" title="сравнение переводов, параллельные ссылки">16</a></sup> -</div>
  <div id="17"><sup><a href="https://www.kitobook.com/compare/book/53/07/17/" title="сравнение переводов, параллельные ссылки">17</a></sup> Har bir inson Xudo uni qanday da’vat qilgan bo‘lsa, Rabbimiz Iso uni qanday sharoitga solgan bo‘lsa, shunday yashashda davom etaversin. Barcha jamoatlarda mana shunday ta’lim berib kelyapman.</div>
  <div id="18"><sup><a href="https://www.kitobook.com/compare/book/53/07/18/" title="сравнение переводов, параллельные ссылки">18</a></sup> Birov sunnatli bo‘lganda da’vat etildimi, jarrohlik yordamida sunnatini qayta sunnat qilinmaganday qilib o‘zgartirmasin. Boshqa birov sunnatsiz bo‘lganda da’vat etildimi, sunnat qilinmasin.</div>
  <div id="19"><sup><a href="https://www.kitobook.com/compare/book/53/07/19/" title="сравнение переводов, параллельные ссылки">19</a></sup> Axir, sunnat qilingan yoki qilinmaganlikning hech ahamiyati yo‘q. Eng muhimi, Xudoning amrlariga amal qilishdir.</div>
  <div id="20"><sup><a href="https://www.kitobook.com/compare/book/53/07/20/" title="сравнение переводов, параллельные ссылки">20</a></sup> Har kim qanday holatda da’vat etilgan bo‘lsa, holatini o‘zgartirishga urinmasin.</div>
  <div id="21"><sup><a href="https://www.kitobook.com/compare/book/53/07/21/" title="сравнение переводов, параллельные ссылки">21</a></sup> Agar qul bo‘lganingda da’vat etilgan bo‘lsang, tashvishlanma. Ammo ozod bo‘lishga imkon bor bo‘lsa, fursatni g‘animat bil.</div>
  <div id="22"><sup><a href="https://www.kitobook.com/compare/book/53/07/22/" title="сравнение переводов, параллельные ссылки">22</a></sup> Rabbimiz Isoga tegishli bo‘lishga da’vat etilgansiz. Kim qul bo‘lgan paytida da’vat etilgan bo‘lsa, endi Rabbimizning nazarida u ozod insondir. Shuningdek, kim ozod bo‘lgan paytida da’vat etilgan bo‘lsa, endi u Masihning qulidir.</div>
  <div id="23"><sup><a href="https://www.kitobook.com/compare/book/53/07/23/" title="сравнение переводов, параллельные ссылки">23</a></sup> Sizlar qimmat bahoga sotib olindingiz, shuning uchun o‘zingizni insoniy g‘oyalarga qul qilmanglar.</div>
  <div id="24"><sup><a href="https://www.kitobook.com/compare/book/53/07/24/" title="сравнение переводов, параллельные ссылки">24</a></sup> Birodarlar, Xudo kimni qanday vaziyatda da’vat qilan bo‘lsa, o‘sha vaziyatda qolib yashayversin.</div>
  <div id="25"><sup><a href="https://www.kitobook.com/compare/book/53/07/25/" title="сравнение переводов, параллельные ссылки">25</a></sup> Hali oila qurmagan erkagu ayollar masalasiga kelsak, Rabbimiz Iso bu haqda amr bermagan. Ammo men Egamizning mehr–shafqati bilan ishonchli bo‘lgan kishi sifatida maslahat bera olaman.</div>
  <div id="26"><sup><a href="https://www.kitobook.com/compare/book/53/07/26/" title="сравнение переводов, параллельные ссылки">26</a></sup> Hozirgi tang vaziyat sababli kishi qay holda bo‘lsa, shunday qolgani yaxshidir.</div>
  <div id="27"><sup><a href="https://www.kitobook.com/compare/book/53/07/27/" title="сравнение переводов, параллельные ссылки">27</a></sup> Uylanganmisan? Xotining bilan ajrashma. Bo‘ydoqmisan? Xotin olmagin.</div>
  <div id="28"><sup><a href="https://www.kitobook.com/compare/book/53/07/28/" title="сравнение переводов, параллельные ссылки">28</a></sup> Bordi–yu, uylansang, bu gunoh emas. Shuningdek, qiz erga tegsa ham, gunoh bo‘lmaydi. Ammo uylanganlarning tashvish–iztiroblari ko‘p bo‘ladi, men sizlarni shulardan asramoqchiman.</div>
  <div id="29"><sup><a href="https://www.kitobook.com/compare/book/53/07/29/" title="сравнение переводов, параллельные ссылки">29</a></sup> Ey birodarlar, sizlarga yana shuni aytmoqchimanki, vaqt endi qisqa. Vaqti kelib, uylanganlaru uylanmaganlarning farqi bo‘lmaydi.</div>
  <div id="30"><sup><a href="https://www.kitobook.com/compare/book/53/07/30/" title="сравнение переводов, параллельные ссылки">30</a></sup> Yig‘layotganlaru sevinayotganlar, buyum xarid qilganlar o‘zlarining qayg‘u–alamlari, xursandchiligi va mol–dunyosi bilan ovora bo‘lib qolmasin.</div>
  <div id="31"><sup><a href="https://www.kitobook.com/compare/book/53/07/31/" title="сравнение переводов, параллельные ссылки">31</a></sup> Bu dunyoning ishlari bilan ovora bo‘lganlar endi buni bas qilsinlar. Axir, bu dunyo o‘tkinchi dunyo–ku!</div>
  <div id="32"><sup><a href="https://www.kitobook.com/compare/book/53/07/32/" title="сравнение переводов, параллельные ссылки">32</a></sup> Men sizlarning tashvishsiz bo‘lishingizni istayman. Bo‘ydoqning asosiy tashvishi Rabbimiz Isoni mamnun qilish, Uning ishlari bilan mashg‘ul bo‘lishdir.</div>
  <div id="33"><sup><a href="https://www.kitobook.com/compare/book/53/07/33/" title="сравнение переводов, параллельные ссылки">33</a></sup> Uylangan kishi esa xotinini mamnun qilish niyatida dunyoviy ishlar haqida qayg‘uradi.</div>
  <div id="34"><sup><a href="https://www.kitobook.com/compare/book/53/07/34/" title="сравнение переводов, параллельные ссылки">34</a></sup> Uning fikri ikkiga bo‘lingan. Hozir ersiz bo‘lgan ayollar va erga tegmagan qizlarning ham tashvishi Rabbimizning ishlari bilan mashg‘ul bo‘lishdir, ularning maqsadi ham jismonan, ham ruhan Rabbimizga bag‘ishlanishdir. Erga tekkan ayol esa erini mamnun qilish niyatida dunyoviy ishlar haqida qayg‘uradi.</div>
  <div id="35"><sup><a href="https://www.kitobook.com/compare/book/53/07/35/" title="сравнение переводов, параллельные ссылки">35</a></sup> Men sizlarni chegaralash niyatida emas, balki sizlarning manfaatingizni ko‘zlab bularni aytyapman. Toki sizlar fikringizni chalg‘itmasdan, sidqidildan Rabbimiz Isoga berilib, adabli hayot kechiringlar.</div>
  <div id="36"><sup><a href="https://www.kitobook.com/compare/book/53/07/36/" title="сравнение переводов, параллельные ссылки">36</a></sup> Agar unashtirilgan kishi o‘z qaylig‘iga uylanmay, unga nisbatan noto‘g‘ri muomila qilyapman, deb o‘ylasa, hamda unga uylanishni qattiq xohlasa, o‘z bergan so‘zida turib, uylansin. Bu gunoh emas.</div>
  <div id="37"><sup><a href="https://www.kitobook.com/compare/book/53/07/37/" title="сравнение переводов, параллельные ссылки">37</a></sup> Ammo u uylanishni ehtiyoj deb bilmay, o‘z qaylig‘iga uylanmaslikka qattiq qaror qilib, bu borada irodasini ko‘rsata olsa, bu ham yaxshi.</div>
  <div id="38"><sup><a href="https://www.kitobook.com/compare/book/53/07/38/" title="сравнение переводов, параллельные ссылки">38</a></sup> Shunday qilib, o‘z qaylig‘iga uylangan kishi yaxshi ish qilgan bo‘ladi, uylanmagan esa undan ham yaxshiroq ish qilgan bo‘ladi.</div>
  <div id="39"><sup><a href="https://www.kitobook.com/compare/book/53/07/39/" title="сравнение переводов, параллельные ссылки">39</a></sup> Xotin kishining eri tirik ekan, uning boshi bog‘liqdir. Agar eri o‘lsa, u istagan kishiga turmushga chiqishi mumkin, faqat u erkak Rabbimiz Isoga tegishli bo‘lishi kerak.</div>
  <div id="40"><sup><a href="https://www.kitobook.com/compare/book/53/07/40/" title="сравнение переводов, параллельные ссылки">40</a></sup> Ammo menimcha o‘sha ayol tulligicha qolsa, u yana ham baxtli bo‘ladi. Ishonamanki, menda ham Xudoning Ruhi bor.</div>
</div>