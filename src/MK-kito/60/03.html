<div itemprop="articleBody" class="text">
  <div id="1"><sup><a href="https://www.kitobook.com/compare/book/60/03/1/" title="сравнение переводов, параллельные ссылки">1</a></sup> Ey birodarlar, xatimiz ham nihoyasiga yetib qoldi. Biz uchun ibodat qilinglar, xuddi sizlarning orangizda bo‘lgani kabi Rabbimiz Iso haqidagi Xushxabar tarqalaversin va izzat–hurmat bilan qabul qilinsin.</div>
  <div id="2"><sup><a href="https://www.kitobook.com/compare/book/60/03/2/" title="сравнение переводов, параллельные ссылки">2</a></sup> Xudo bizni yovuz va yomon odamlardan qutqarishi uchun ham ibodat qilinglar, chunki hamma ham imonli emas.</div>
  <div id="3"><sup><a href="https://www.kitobook.com/compare/book/60/03/3/" title="сравнение переводов, параллельные ссылки">3</a></sup> Ammo Rabbimiz Iso sadoqatlidir. U sizlarni kuchga to‘ldirib, yovuz shaytondan himoya qiladi.</div>
  <div id="4"><sup><a href="https://www.kitobook.com/compare/book/60/03/4/" title="сравнение переводов, параллельные ссылки">4</a></sup> Siz haqingizda Rabbimiz bizda ishonch hosil qildi. Biz aminmizki, buyurganlarimizni bajaryapsizlar va bajarishda davom etasizlar.</div>
  <div id="5"><sup><a href="https://www.kitobook.com/compare/book/60/03/5/" title="сравнение переводов, параллельные ссылки">5</a></sup> Rabbimiz Iso Masih yuraklaringizni Unga sodiq bo‘lishga va Xudoni sevishga yo‘naltirsin.</div>
  <div id="6"><sup><a href="https://www.kitobook.com/compare/book/60/03/6/" title="сравнение переводов, параллельные ссылки">6</a></sup> Birodarlar, Rabbimiz Iso Masih nomi bilan sizlarga buyuramiz: dangasalik qilayotgan, biz bergan ta’limotlarga ko‘ra yashamayotgan birodarlardan uzoqroq yuring.</div>
  <div id="7"><sup><a href="https://www.kitobook.com/compare/book/60/03/7/" title="сравнение переводов, параллельные ссылки">7</a></sup> Bizdan qanday o‘rnak olishingiz kerakligini o‘zingiz bilasiz. Sizlarning orangizda bo‘lganimizda dangasalik qilmadik.</div>
  <div id="8"><sup><a href="https://www.kitobook.com/compare/book/60/03/8/" title="сравнение переводов, параллельные ссылки">8</a></sup> Birovning nonini bekorga yemadik. Aksincha boshqalarga og‘irligimiz tushmasin deb, kechayu kunduz ishladik. Mashaqqat bilan mehnat qildik.</div>
  <div id="9"><sup><a href="https://www.kitobook.com/compare/book/60/03/9/" title="сравнение переводов, параллельные ссылки">9</a></sup> Albatta, sizlardan biror narsa talab qilishga haqimiz yo‘qligi uchun emas, balki sizlarga namuna bo‘lish uchun shunday qildik.</div>
  <div id="10"><sup><a href="https://www.kitobook.com/compare/book/60/03/10/" title="сравнение переводов, параллельные ссылки">10</a></sup> Axir, sizlar bilan bo‘lganimizda: “Ishlamagan tishlamaydi!” deb aytgandik–ku!</div>
  <div id="11"><sup><a href="https://www.kitobook.com/compare/book/60/03/11/" title="сравнение переводов, параллельные ссылки">11</a></sup> Eshitishimizcha, ba’zi birlaringiz yalqovlik qilayotgan ekansiz. Boshqalarning ishlariga aralashishdan boshqa narsani bilmas emishsiz.</div>
  <div id="12"><sup><a href="https://www.kitobook.com/compare/book/60/03/12/" title="сравнение переводов, параллельные ссылки">12</a></sup> Mana shunday odamlarga Iso Masih nomi bilan buyurib aytamizki, tinchgina o‘z ishlaringiz bilan mashg‘ul bo‘ling, nonni peshana teringiz bilan topib yeng.</div>
  <div id="13"><sup><a href="https://www.kitobook.com/compare/book/60/03/13/" title="сравнение переводов, параллельные ссылки">13</a></sup> Sizlar esa, birodarlar, hech qachon yaxshilik qilishdan charchamanglar.</div>
  <div id="14"><sup><a href="https://www.kitobook.com/compare/book/60/03/14/" title="сравнение переводов, параллельные ссылки">14</a></sup> Ushbu xatimizdagi yo‘l–yo‘riqlarga quloq solmaganlarni ko‘z ostingizga oling. Bunday odamni uyaltirish uchun u bilan aloqada bo‘lmang.</div>
  <div id="15"><sup><a href="https://www.kitobook.com/compare/book/60/03/15/" title="сравнение переводов, параллельные ссылки">15</a></sup> Uni dushman hisoblamang, balki birodar sifatida ogohlantiring.</div>
  <div id="16"><sup><a href="https://www.kitobook.com/compare/book/60/03/16/" title="сравнение переводов, параллельные ссылки">16</a></sup> Tinchlik manbayi bo‘lgan Rabbimiz Isoning O‘zi sizlarga har doim va har yo‘sinda tinchlik bersin. Rabbimiz hammangizga yor bo‘lsin.</div>
  <div id="17"><sup><a href="https://www.kitobook.com/compare/book/60/03/17/" title="сравнение переводов, параллельные ссылки">17</a></sup> Men, Pavlus mana shu salomni o‘z qo‘lim bilan yozyapman. Har bir yozgan maktubimning o‘ziga xos belgisi shudir.</div>
  <div id="18"><sup><a href="https://www.kitobook.com/compare/book/60/03/18/" title="сравнение переводов, параллельные ссылки">18</a></sup> Rabbimiz Iso Masihning inoyati hammangizga yor bo‘lsin!</div>
</div>