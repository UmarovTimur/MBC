<div itemprop="articleBody" class="text">
  <div id="1"><sup><a href="https://www.kitobook.com/compare/book/06/16/1/" title="сравнение переводов, параллельные ссылки">1</a></sup> Yusuf avlodlariga berilgan ulushning janubiy chegarasi Yerixo shahrining yonidagi Iordan daryosidan, Yerixo bulog‘ining sharqidagi joydan boshlanadi. Keyin Yerixoning oldidan o‘tib, shimoli–g‘arbdagi Yahudo adirlari orqali qirlardagi Baytil shahrigacha cho‘ziladi.</div>
  <div id="2"><sup><a href="https://www.kitobook.com/compare/book/06/16/2/" title="сравнение переводов, параллельные ссылки">2</a></sup> Keyin Baytil, ya’ni Luzdan ham o‘tib, Orx xalqiga tegishli bo‘lgan Otro‘t–Adargacha boradi.</div>
  <div id="3"><sup><a href="https://www.kitobook.com/compare/book/06/16/3/" title="сравнение переводов, параллельные ссылки">3</a></sup> Chegara u yerdan g‘arbdagi Yaflet avlodining yerigacha cho‘zilib, pastki Bayt–Xo‘rongacha boradi. Keyin chegara Gezer shahrigacha borib, O‘rta yer dengizining oldida tugaydi.</div>
  <div id="4"><sup><a href="https://www.kitobook.com/compare/book/06/16/4/" title="сравнение переводов, параллельные ссылки">4</a></sup> Yusuf avlodlari bo‘lgan Manashe va Efrayim qabilalari mana shu yerlarni ulush qilib oldilar.</div>
  <div id="5"><sup><a href="https://www.kitobook.com/compare/book/06/16/5/" title="сравнение переводов, параллельные ссылки">5</a></sup> Efrayim qabilasining urug‘lariga quyidagi yerlar berildi: bu yerlarning janubiy chegarasi Otro‘t–Adarda boshlanadi–da, g‘arb tomonga, tepadagi Bayt–Xo‘rongacha cho‘zilib,</div>
  <div id="6"><sup><a href="https://www.kitobook.com/compare/book/06/16/6/" title="сравнение переводов, параллельные ссылки">6</a></sup> O‘rta yer dengizining oldida tugaydi. Sharqiy chegarasi Mixmatitdan janub tomonga boradi, Tanat–Shilo‘, Yonox,</div>
  <div id="7"><sup><a href="https://www.kitobook.com/compare/book/06/16/7/" title="сравнение переводов, параллельные ссылки">7</a></sup> Otaro‘t, Naro shaharlaridan o‘tib, Iordan daryosining Yerixoga yaqin bo‘lgan joyida tugaydi.</div>
  <div id="8"><sup><a href="https://www.kitobook.com/compare/book/06/16/8/" title="сравнение переводов, параллельные ссылки">8</a></sup> Shimoliy chegarasi esa Tappuxdan g‘arbga boradi. Keyin Kanax soyligi bo‘ylab cho‘zilib, O‘rta yer dengizida tugaydi. Mana shu yerlarni Efrayim qabilasi ulush qilib oldi.</div>
  <div id="9"><sup><a href="https://www.kitobook.com/compare/book/06/16/9/" title="сравнение переводов, параллельные ссылки">9</a></sup> Efrayim qabilasiga yana Manashe hududida joylashgan bir nechta shaharlar va ularning atrofidagi qishloqlar ham berildi.</div>
  <div id="10"><sup><a href="https://www.kitobook.com/compare/book/06/16/10/" title="сравнение переводов, параллельные ссылки">10</a></sup> Ammo Efrayim qabilasi Gezerda yashaydigan Kan’on xalqini quvib chiqarmadi. Bu xalq bugungi kungacha Efrayim qabilasi orasida yashaydi, lekin ular qarol bo‘lib xizmat qilishga majbur qilinganlar.</div>
</div>