<div itemprop="articleBody" class="text">
  <div id="1"><sup><a href="https://www.kitobook.com/compare/book/06/01/1/" title="сравнение переводов, параллельные ссылки">1</a></sup> Egamiz O‘zining quli Muso vafotidan keyin Musoning yordamchisi Yoshuaga shunday dedi:</div>
  <div id="2"><sup><a href="https://www.kitobook.com/compare/book/06/01/2/" title="сравнение переводов, параллельные ссылки">2</a></sup> “Mening qulim Muso vafot etdi. Endi hammangiz — butun Isroil xalqi Men sizlarga berayotgan yurtga kirish uchun Iordan daryosidan o‘tishga tayyorlaninglar.</div>
  <div id="3"><sup><a href="https://www.kitobook.com/compare/book/06/01/3/" title="сравнение переводов, параллельные ссылки">3</a></sup> Musoga va’da berganimday, oyog‘ingiz tekkan hamma joyni sizlarga beraman.</div>
  <div id="4"><sup><a href="https://www.kitobook.com/compare/book/06/01/4/" title="сравнение переводов, параллельные ссылки">4</a></sup> Janubdagi sahrodan shimoldagi Lubnongacha, sharqdagi buyuk Furot daryosidan g‘arbdagi O‘rta yer dengizigacha bo‘lgan joylar, Xet xalqining hamma yerlari sizning yurtingiz bo‘ladi.</div>
  <div id="5"><sup><a href="https://www.kitobook.com/compare/book/06/01/5/" title="сравнение переводов, параллельные ссылки">5</a></sup> Ey, Yoshua, bir umr hech kim senga bas kela olmaydi. Muso bilan bo‘lganimday, sen bilan ham birga bo‘laman. Seni tark etmayman, hech qachon tashlab ketmayman.</div>
  <div id="6"><sup><a href="https://www.kitobook.com/compare/book/06/01/6/" title="сравнение переводов, параллельные ссылки">6</a></sup> Dadil va botir bo‘l, Isroil xalqining ota–bobolariga, sizlarga mana shu yurtni beraman, deb va’da qilganman, ular bu yerlarni olib, ega bo‘lishiga sen bosh bo‘lasan.</div>
  <div id="7"><sup><a href="https://www.kitobook.com/compare/book/06/01/7/" title="сравнение переводов, параллельные ссылки">7</a></sup> Dadil va botir bo‘lishing kerak, Men qulim Muso orqali buyurgan qonunlarning hammasini bitta qoldirmay bajargin, borgan joyingda ishlaring o‘ngidan kelishi uchun bu qonunlardan o‘ngga ham, chapga ham og‘ma.</div>
  <div id="8"><sup><a href="https://www.kitobook.com/compare/book/06/01/8/" title="сравнение переводов, параллельные ссылки">8</a></sup> Tavrot kitobida yozilganlar tilingdan tushmasin, ularni bitta qoldirmay bajarishing uchun kechayu kunduz ular haqida fikr yuritgin. Shunda ishlaring yurishib, o‘ngidan keladi.</div>
  <div id="9"><sup><a href="https://www.kitobook.com/compare/book/06/01/9/" title="сравнение переводов, параллельные ссылки">9</a></sup> Amr qilaman, dadil va botir bo‘l, vahimaga tushma, qo‘rqma, qayerga borsang ham, Men, Egang Xudo, sen bilan birga bo‘laman.”</div>
  <div id="10"><sup><a href="https://www.kitobook.com/compare/book/06/01/10/" title="сравнение переводов, параллельные ссылки">10</a></sup> Shundan keyin Yoshua Isroil qabilalarining nazoratchilariga shunday deb buyurdi:</div>
  <div id="11"><sup><a href="https://www.kitobook.com/compare/book/06/01/11/" title="сравнение переводов, параллельные ссылки">11</a></sup> — Qarorgoh bo‘ylab yurib, xalqqa quyidagi gaplarni aytinglar: “Oziq–ovqatlaringizni tayyorlanglar, chunki uch kundan keyin Egangiz Xudo sizga berayotgan yurtga egalik qilish uchun Iordan daryosidan o‘tasizlar.”</div>
  <div id="12"><sup><a href="https://www.kitobook.com/compare/book/06/01/12/" title="сравнение переводов, параллельные ссылки">12</a></sup> Ruben, Gad qabilalari va Manashe qabilasining yarmiga Yoshua shunday dedi:</div>
  <div id="13"><sup><a href="https://www.kitobook.com/compare/book/06/01/13/" title="сравнение переводов, параллельные ссылки">13</a></sup> — Egamizning quli Musoning amr qilib aytgan so‘zlarini eslang. U sizlarga: “Egangiz Xudo sizlarga osoyishtalik berib, mana shu yerlarni berdi”, — deb aytgan edi. </div>
  <div id="14"><sup><a href="https://www.kitobook.com/compare/book/06/01/14/" title="сравнение переводов, параллельные ссылки">14</a></sup> Xotinlaringiz, bolalaringiz, mol–qo‘ylaringiz Muso sizlarga bergan yerda — Iordanning mana shu sharq tomonida qoladi. Orangizdagi barcha qurollangan jasur jangchilar esa birodarlaringizning oldida borib, Iordan daryosidan o‘tadi.</div>
  <div id="15"><sup><a href="https://www.kitobook.com/compare/book/06/01/15/" title="сравнение переводов, параллельные ссылки">15</a></sup> Birodarlaringiz ham Egangiz Xudo berayotgan yurtni egallamaguncha, jasur jangchilaringiz ularga yordam beradi. Egamiz birodarlaringizga ham sizga berganday osoyishtalik bergandan keyingina Egamizning quli Muso sizlarga bergan Iordanning sharqidagi o‘z yeringizga qaytib, joylashasizlar.</div>
  <div id="16"><sup><a href="https://www.kitobook.com/compare/book/06/01/16/" title="сравнение переводов, параллельные ссылки">16</a></sup> Ular Yoshuaga shunday deb javob berishdi: — Siz buyurgan hamma narsani qilamiz, qayerga yuborsangiz boramiz.</div>
  <div id="17"><sup><a href="https://www.kitobook.com/compare/book/06/01/17/" title="сравнение переводов, параллельные ссылки">17</a></sup> Hamma narsada Musoga qanday itoat qilgan bo‘lsak, sizga ham shunday itoat qilamiz. Egangiz Xudo, Muso bilan bo‘lganidek, siz bilan birga bo‘lsin!</div>
  <div id="18"><sup><a href="https://www.kitobook.com/compare/book/06/01/18/" title="сравнение переводов, параллельные ссылки">18</a></sup> Sizning aytgan so‘zlaringizga qarshi chiqqanlar, birorta buyrug‘ingizga bo‘ysunmaganlarning jazosi o‘limdir. Siz faqat dadil va botir bo‘ling.</div>
</div>