<div itemprop="articleBody" class="text">
  <div id="1"><sup><a href="https://www.kitobook.com/compare/book/06/03/1/" title="сравнение переводов, параллельные ссылки">1</a></sup> Ertasiga tongda Yoshua butun Isroil xalqi bilan birga Shitim qarorgohidan chiqib, Iordanga yetib kelishdi. Daryoni kechib o‘tishdan oldin ular o‘sha yerda qarorgoh qurishdi.</div>
  <div id="2"><sup><a href="https://www.kitobook.com/compare/book/06/03/2/" title="сравнение переводов, параллельные ссылки">2</a></sup> Uch kundan keyin qabila nazoratchilari qarorgoh bo‘ylab yurib,</div>
  <div id="3"><sup><a href="https://www.kitobook.com/compare/book/06/03/3/" title="сравнение переводов, параллельные ссылки">3</a></sup> xalqqa shunday deyishdi: “Leviruhoniylari Egangiz Xudoning ahd sandig‘ini ko‘tarib ketayotganini ko‘rganingizda yo‘lga chiqasizlar. Uning orqasidan boringlar,</div>
  <div id="4"><sup><a href="https://www.kitobook.com/compare/book/06/03/4/" title="сравнение переводов, параллельные ссылки">4</a></sup> shunda boradigan yo‘lingizni bilib olasizlar, chunki sizlar bu yo‘ldan oldin yurmagansizlar. Lekin sandiq bilan sizlarning orangizdagi masofa taxminan ikki ming tirsak bo‘lishi kerak. Orangizdagi masofa mana shundan kam bo‘lmasin.”</div>
  <div id="5"><sup><a href="https://www.kitobook.com/compare/book/06/03/5/" title="сравнение переводов, параллельные ссылки">5</a></sup> Keyin Yoshua xalqqa: “O‘zingizni poklang, chunki ertaga Egamiz oramizda mo‘jizalar qiladi”, — dedi.</div>
  <div id="6"><sup><a href="https://www.kitobook.com/compare/book/06/03/6/" title="сравнение переводов, параллельные ссылки">6</a></sup> Ertasiga Yoshua ruhoniylarga shunday dedi: “Ahd sandig‘ini olib, xalqning oldida yuringlar.” Ruhoniylar ahd sandig‘ini ko‘tarib, xalq oldida borishdi.</div>
  <div id="7"><sup><a href="https://www.kitobook.com/compare/book/06/03/7/" title="сравнение переводов, параллельные ссылки">7</a></sup> Egamiz Yoshuaga shunday dedi: — Bugundan boshlab seni butun Isroil xalqi oldida ko‘kka ko‘taraman, shunda ular Men Muso bilan bo‘lganimdek, sen bilan birga bo‘lishimni bilishadi.</div>
  <div id="8"><sup><a href="https://www.kitobook.com/compare/book/06/03/8/" title="сравнение переводов, параллельные ссылки">8</a></sup> Ahd sandig‘ini ko‘tarib boradigan ruhoniylarga aytasan: “Iordan daryosiga yetib borganingizdan keyin daryoga kirib to‘xtanglar.”</div>
  <div id="9"><sup><a href="https://www.kitobook.com/compare/book/06/03/9/" title="сравнение переводов, параллельные ссылки">9</a></sup> Keyin Yoshua Isroil xalqiga shunday dedi: — Yaqinroq kelib, Egangiz Xudoning gaplarini eshiting.</div>
  <div id="10"><sup><a href="https://www.kitobook.com/compare/book/06/03/10/" title="сравнение переводов, параллельные ссылки">10</a></sup> -</div>
  <div id="11"><sup><a href="https://www.kitobook.com/compare/book/06/03/11/" title="сравнение переводов, параллельные ссылки">11</a></sup> Mana, butun olam Rabbiysining ahd sandig‘i oldingizda Iordan daryosidan o‘tadi. Shunday qilib, barhayot Xudo sizlarning orangizda ekanligini, Uning O‘zi Kan’on, Xet, Xiv, Pariz, Girgosh, Amor va Yobus xalqlarini albatta sizlarning oldingizdan quvib yuborishini bilasizlar.</div>
  <div id="12"><sup><a href="https://www.kitobook.com/compare/book/06/03/12/" title="сравнение переводов, параллельные ссылки">12</a></sup> Endi Isroil xalqining har bir qabilasidan bittadan, jami o‘n ikkita erkakni tanlang.</div>
  <div id="13"><sup><a href="https://www.kitobook.com/compare/book/06/03/13/" title="сравнение переводов, параллельные ссылки">13</a></sup> Butun olam Rabbiysi, Egamizning ahd sandig‘ini ko‘targan ruhoniylarning oyoqlari Iordan daryosining suvlariga tegishi bilanoq oqim to‘xtab qoladi, suv bir joyda yig‘ilib turadi.</div>
  <div id="14"><sup><a href="https://www.kitobook.com/compare/book/06/03/14/" title="сравнение переводов, параллельные ссылки">14</a></sup> Xalq o‘z chodirlarini yig‘ib, Iordandan o‘tish uchun yo‘lga tushganda, ahd sandig‘ini ko‘targan ruhoniylar ularning oldida borar edi.</div>
  <div id="15"><sup><a href="https://www.kitobook.com/compare/book/06/03/15/" title="сравнение переводов, параллельные ссылки">15</a></sup> Iordan suvi hosil paytida qirg‘oqlaridan ham toshib oqardi. Ahd sandig‘ini ko‘targan ruhoniylar Iordanga yaqinlashdi. Ularning oyoqlari suvga tegishi bilanoq</div>
  <div id="16"><sup><a href="https://www.kitobook.com/compare/book/06/03/16/" title="сравнение переводов, параллельные ссылки">16</a></sup> daryoning oqimi to‘xtab qoldi. Suv uzoqda joylashgan Zoraton yonidagi Adama shahri oldida yig‘ilib qoldi, O‘lik dengizga quyiladigan suv esa butunlay to‘xtab qoldi. Shundan keyin xalq daryodan o‘tib, Yerixo shahrining yonidagi yerlarga bordi.</div>
  <div id="17"><sup><a href="https://www.kitobook.com/compare/book/06/03/17/" title="сравнение переводов, параллельные ссылки">17</a></sup> Butun Isroil xalqi quruq yerdan yurib, Iordandan o‘tib bo‘lmaguncha, ahd sandig‘ini ko‘targan ruhoniylar daryoning o‘rtasida, quruq yerda turishdi.</div>
</div>