<div itemprop="articleBody" class="text">
  <div id="1"><sup><a href="https://www.kitobook.com/compare/book/06/15/1/" title="сравнение переводов, параллельные ссылки">1</a></sup> Yahudo qabilasining urug‘lariga tushgan ulush yurtning janub tomonida edi. Ularning janubdagi yerlari Edom yurtining chegarasi bo‘lgan Zin sahrosigacha yetdi.</div>
  <div id="2"><sup><a href="https://www.kitobook.com/compare/book/06/15/2/" title="сравнение переводов, параллельные ссылки">2</a></sup> Ularning janubiy chegarasi O‘lik dengizning janubiy qirg‘og‘idan boshlanadi.</div>
  <div id="3"><sup><a href="https://www.kitobook.com/compare/book/06/15/3/" title="сравнение переводов, параллельные ссылки">3</a></sup> Chegara Chayonlar dovonidan o‘tib janub tomonga, Zin sahrosi tomon cho‘ziladi. Kadesh– Barna shahrining janub tomonidan o‘tib, Xazron shahrigacha boradi. Xazrondan o‘tgandan keyin esa Adar shahrigacha borib Karxa shahri tomonga buriladi.</div>
  <div id="4"><sup><a href="https://www.kitobook.com/compare/book/06/15/4/" title="сравнение переводов, параллельные ссылки">4</a></sup> Bu chegara Ozmon shahrigacha borib, Misr chegarasidagi soylikdan ham o‘tadi–da, O‘rta yer dengizining yonida to‘xtaydi. Mana shu Yahudo qabilasining janubiy chegarasi bo‘ladi.</div>
  <div id="5"><sup><a href="https://www.kitobook.com/compare/book/06/15/5/" title="сравнение переводов, параллельные ссылки">5</a></sup> Ularning sharqiy chegarasi O‘lik dengizdir. Bu chegara shimoldagi Iordan daryosi O‘lik dengizga quyiladigan joygacha cho‘ziladi. Shimoliy chegara esa mana shu joydan boshlanadi.</div>
  <div id="6"><sup><a href="https://www.kitobook.com/compare/book/06/15/6/" title="сравнение переводов, параллельные ссылки">6</a></sup> Bu chegara O‘lik dengizning g‘arbidagi Bayt–Xo‘glaxgacha cho‘zilib, Bayt– Arabaning shimolidan o‘tadi–da, Ruben o‘g‘li Bo‘xanning nomi bilan atalgan tosh turgan joygacha boradi.</div>
  <div id="7"><sup><a href="https://www.kitobook.com/compare/book/06/15/7/" title="сравнение переводов, параллельные ссылки">7</a></sup> Keyin chegara Oxor soyligidan Davirgacha borib, shimolga — Gilgal tomonga buriladi. Gilgal soylikning janubida bo‘lgan Adum dovonining ro‘parasida edi. Chegara En–Shamash bulog‘idan o‘tib En– Ro‘g‘olga boradi.</div>
  <div id="8"><sup><a href="https://www.kitobook.com/compare/book/06/15/8/" title="сравнение переводов, параллельные ссылки">8</a></sup> Keyin Xinnum soyligining tepasidan kesib o‘tib, Yobus xalqiga qarashli bo‘lgan tepalikning, ya’ni Quddusning janubiy yon bag‘ridan o‘tadi. Chegara u yerdan Xinnum soyligining g‘arbidagi qirning tepasiga — Rafa soyligining shimoliy chetigacha boradi.</div>
  <div id="9"><sup><a href="https://www.kitobook.com/compare/book/06/15/9/" title="сравнение переводов, параллельные ссылки">9</a></sup> Chegara tog‘ning tepasidan Naftuva buloqlari tomon cho‘zilib, Efro‘n tog‘ining shaharlarigacha boradi, keyin esa Baalax tomonga buriladi. Bu shahar hozirgi paytda Xirat–Yorim, deb ataladi.</div>
  <div id="10"><sup><a href="https://www.kitobook.com/compare/book/06/15/10/" title="сравнение переводов, параллельные ссылки">10</a></sup> Shundan keyin bu shimoliy chegara Baalaxning g‘arb tomonini aylanib o‘tib, Seir tog‘larigacha boradi. Keyin Yorim tog‘ining shimoliy yon bag‘ridan o‘tadi. Xisalon shahri shu yerda joylashgan. U yerdan chegara Bayt–Shamash shahrigacha boradi va Timnax shahridan o‘tadi.</div>
  <div id="11"><sup><a href="https://www.kitobook.com/compare/book/06/15/11/" title="сравнение переводов, параллельные ссылки">11</a></sup> Keyin chegara Exron shahrining shimolidagi tepalikning yon bag‘ridan o‘tib, Shikkaron shahri tomonga buriladi. Keyin Baalax tog‘ining yonidan o‘tib, Yobnail shahriga boradi. Shimoliy chegara O‘rta yer dengizining oldida tugaydi.</div>
  <div id="12"><sup><a href="https://www.kitobook.com/compare/book/06/15/12/" title="сравнение переводов, параллельные ссылки">12</a></sup> O‘rta yer dengizining qirg‘og‘i g‘arbiy chegarani tashkil qiladi. Mana shu chegaralar bilan o‘ralgan yerda Yahudo qabilasining urug‘lari yashardi.</div>
  <div id="13"><sup><a href="https://www.kitobook.com/compare/book/06/15/13/" title="сравнение переводов, параллельные ссылки">13</a></sup> Egamiz buyurganday, Yoshua Yafunax o‘g‘li Xolibga Yahudo qabilasining hududidan ulush berdi. Bu ulush Xirat–Arba shahri edi. Hozirgi paytda bu shahar Xevron, deb ataladi. Arba Inoq avlodining ajdodi edi.</div>
  <div id="14"><sup><a href="https://www.kitobook.com/compare/book/06/15/14/" title="сравнение переводов, параллельные ссылки">14</a></sup> Xolib u yerdan Inoq avlodini — Sheshay, Oximan va Talmay urug‘larini quvib chiqardi.</div>
  <div id="15"><sup><a href="https://www.kitobook.com/compare/book/06/15/15/" title="сравнение переводов, параллельные ссылки">15</a></sup> Yahudo qabilasining odamlari u yerdan Dabir shahriga hujum qilish uchun yo‘lga tushishdi. Dabirning eski nomi Xirat– Safar edi.</div>
  <div id="16"><sup><a href="https://www.kitobook.com/compare/book/06/15/16/" title="сравнение переводов, параллельные ссылки">16</a></sup> Shunda Xolib: “Xirat–Safarga hujum qilib, qo‘lga kiritgan kishiga qizim Axsani beraman”, — dedi.</div>
  <div id="17"><sup><a href="https://www.kitobook.com/compare/book/06/15/17/" title="сравнение переводов, параллельные ссылки">17</a></sup> Xolibning ukasi bo‘lgan Xanazning o‘g‘li O‘tniyol shaharni qo‘lga kiritdi. Xolib esa unga qizi Axsani uzatdi.</div>
  <div id="18"><sup><a href="https://www.kitobook.com/compare/book/06/15/18/" title="сравнение переводов, параллельные ссылки">18</a></sup> To‘ydan keyin qiz O‘tniyolga: “Keling, otamdan bir dala so‘rab olaylik”, deb turib oldi. Xolib, eshakdan tushayotgan qiziga: “Ha, qizim, biron bir istaging bormi?” — deb so‘radi.</div>
  <div id="19"><sup><a href="https://www.kitobook.com/compare/book/06/15/19/" title="сравнение переводов, параллельные ссылки">19</a></sup> “Menga bir sovg‘a qilsangiz, — dedi Axsa. — Siz menga Nagav cho‘lidagi yerni berdingiz, endi suv buloqlarini ham hadya eting.” Shunday qilib, Xolib unga tepadagi va pastdagi buloqlarni berdi.</div>
  <div id="20"><sup><a href="https://www.kitobook.com/compare/book/06/15/20/" title="сравнение переводов, параллельные ссылки">20</a></sup> Quyida aytib o‘tilgan yerlarni Yahudo qabilasi ulush qilib oldi.</div>
  <div id="21"><sup><a href="https://www.kitobook.com/compare/book/06/15/21/" title="сравнение переводов, параллельные ссылки">21</a></sup> Bu hududning eng janubidagi, Edom yurtining chegarasidagi shaharlarning nomlari quyidagicha edi: Kabzayol, Eder, Yog‘ur,</div>
  <div id="22"><sup><a href="https://www.kitobook.com/compare/book/06/15/22/" title="сравнение переводов, параллельные ссылки">22</a></sup> Xino, Dimona, Adad,</div>
  <div id="23"><sup><a href="https://www.kitobook.com/compare/book/06/15/23/" title="сравнение переводов, параллельные ссылки">23</a></sup> Kedesh, Xazor, Yitnon,</div>
  <div id="24"><sup><a href="https://www.kitobook.com/compare/book/06/15/24/" title="сравнение переводов, параллельные ссылки">24</a></sup> Zif, Talim, Bolo‘t,</div>
  <div id="25"><sup><a href="https://www.kitobook.com/compare/book/06/15/25/" title="сравнение переводов, параллельные ссылки">25</a></sup> Xazor–Xadatto, Xariyo‘t– Xazron (ya’ni Xazor),</div>
  <div id="26"><sup><a href="https://www.kitobook.com/compare/book/06/15/26/" title="сравнение переводов, параллельные ссылки">26</a></sup> Emom, Shama, Mo‘lodax,</div>
  <div id="27"><sup><a href="https://www.kitobook.com/compare/book/06/15/27/" title="сравнение переводов, параллельные ссылки">27</a></sup> Xazor–Gaddax, Xashmon, Bayt–Palat,</div>
  <div id="28"><sup><a href="https://www.kitobook.com/compare/book/06/15/28/" title="сравнение переводов, параллельные ссылки">28</a></sup> Xazor– Shuvol, Bersheva, Bizyo‘tayox,</div>
  <div id="29"><sup><a href="https://www.kitobook.com/compare/book/06/15/29/" title="сравнение переводов, параллельные ссылки">29</a></sup> Baalax, Iyim, Ezam,</div>
  <div id="30"><sup><a href="https://www.kitobook.com/compare/book/06/15/30/" title="сравнение переводов, параллельные ссылки">30</a></sup> Elto‘lad, Xasil, Xo‘rmax,</div>
  <div id="31"><sup><a href="https://www.kitobook.com/compare/book/06/15/31/" title="сравнение переводов, параллельные ссылки">31</a></sup> Zixlax, Madmanno, Sansanno,</div>
  <div id="32"><sup><a href="https://www.kitobook.com/compare/book/06/15/32/" title="сравнение переводов, параллельные ссылки">32</a></sup> Laboyo‘t, Shilxim, Oyin, Rimmon. Hammasi bo‘lib yigirma to‘qqizta shahar va ularning atroflaridagi qishloqlar.</div>
  <div id="33"><sup><a href="https://www.kitobook.com/compare/book/06/15/33/" title="сравнение переводов, параллельные ссылки">33</a></sup> Qir etaklarining shimolidagi shaharlarning nomi esa quyidagicha edi: Eshtoyo‘l, Zorox, Ashnah,</div>
  <div id="34"><sup><a href="https://www.kitobook.com/compare/book/06/15/34/" title="сравнение переводов, параллельные ссылки">34</a></sup> Zono‘vax, En–Xannim, Tappux, Enom,</div>
  <div id="35"><sup><a href="https://www.kitobook.com/compare/book/06/15/35/" title="сравнение переводов, параллельные ссылки">35</a></sup> Yarmut, Adullam, So‘xo‘, Ozikah,</div>
  <div id="36"><sup><a href="https://www.kitobook.com/compare/book/06/15/36/" title="сравнение переводов, параллельные ссылки">36</a></sup> Sharayim, Aditayim, Gedera, Gadero‘tayim. Hammasi bo‘lib o‘n to‘rtta shahar va ularning atrofidagi qishloqlar.</div>
  <div id="37"><sup><a href="https://www.kitobook.com/compare/book/06/15/37/" title="сравнение переводов, параллельные ссылки">37</a></sup> Qirlar etaklarining janubida quyidagi shaharlar bor edi: Zinon, Hadasha, Migdal–Gad,</div>
  <div id="38"><sup><a href="https://www.kitobook.com/compare/book/06/15/38/" title="сравнение переводов, параллельные ссылки">38</a></sup> Dilan, Mispax, Yoxtal,</div>
  <div id="39"><sup><a href="https://www.kitobook.com/compare/book/06/15/39/" title="сравнение переводов, параллельные ссылки">39</a></sup> Laxish, Bozxat, Eglon,</div>
  <div id="40"><sup><a href="https://www.kitobook.com/compare/book/06/15/40/" title="сравнение переводов, параллельные ссылки">40</a></sup> Kabbo‘n, Laxmos, Xitlish,</div>
  <div id="41"><sup><a href="https://www.kitobook.com/compare/book/06/15/41/" title="сравнение переводов, параллельные ссылки">41</a></sup> Gadero‘t, Bayt– Do‘g‘on, Namax, Makkedo. Hammasi bo‘lib o‘n oltita shahar va ularning atrofidagi qishloqlar.</div>
  <div id="42"><sup><a href="https://www.kitobook.com/compare/book/06/15/42/" title="сравнение переводов, параллельные ссылки">42</a></sup> Qir etaklarining markaziy qismidagi shaharlar quyidagilar edi: Libna, Eter, Oshon,</div>
  <div id="43"><sup><a href="https://www.kitobook.com/compare/book/06/15/43/" title="сравнение переводов, параллельные ссылки">43</a></sup> Yiftox, Ashnah, Naziv,</div>
  <div id="44"><sup><a href="https://www.kitobook.com/compare/book/06/15/44/" title="сравнение переводов, параллельные ссылки">44</a></sup> Keylax, Axsib, Morisho. Hammasi bo‘lib to‘qqizta shahar va ularning atrofidagi qishloqlar.</div>
  <div id="45"><sup><a href="https://www.kitobook.com/compare/book/06/15/45/" title="сравнение переводов, параллельные ссылки">45</a></sup> Yahudo qabilasining hududi Exronning barcha shaharlari va ularning atrofidagi qishloqlarni o‘z ichiga olar edi.</div>
  <div id="46"><sup><a href="https://www.kitobook.com/compare/book/06/15/46/" title="сравнение переводов, параллельные ссылки">46</a></sup> Chegara Exrondan g‘arbga, O‘rta yer dengizi tomon cho‘zilib, Ashdodning yonida bo‘lgan barcha shaharlar va ularning atrofidagi qishloqlarni o‘z ichiga olar edi.</div>
  <div id="47"><sup><a href="https://www.kitobook.com/compare/book/06/15/47/" title="сравнение переводов, параллельные ссылки">47</a></sup> Ularning hududi Ashdod va uning shaharlariyu qishloqlarini, G‘azo va u yerdan Misr chegarasidagi soylikkacha bo‘lgan joylardagi shaharlar va qishloqlarni, O‘rta yer dengizining qirg‘og‘i bo‘yidagi shaharlarni o‘z ichiga olar edi.</div>
  <div id="48"><sup><a href="https://www.kitobook.com/compare/book/06/15/48/" title="сравнение переводов, параллельные ссылки">48</a></sup> Yahudo qabilasi qirlarda quyidagi shaharlarni ulush qilib oldi: Shomir, Yatir, So‘xo‘,</div>
  <div id="49"><sup><a href="https://www.kitobook.com/compare/book/06/15/49/" title="сравнение переводов, параллельные ссылки">49</a></sup> Danno, Xirat–Sanno (ya’ni Davir),</div>
  <div id="50"><sup><a href="https://www.kitobook.com/compare/book/06/15/50/" title="сравнение переводов, параллельные ссылки">50</a></sup> Onov, Eshtamo‘va, Onim,</div>
  <div id="51"><sup><a href="https://www.kitobook.com/compare/book/06/15/51/" title="сравнение переводов, параллельные ссылки">51</a></sup> Go‘shen, Xo‘lun va Gilox. Hammasi bo‘lib o‘n bitta shahar va ularning atrofidagi qishloqlar.</div>
  <div id="52"><sup><a href="https://www.kitobook.com/compare/book/06/15/52/" title="сравнение переводов, параллельные ссылки">52</a></sup> Qirlardagi quyidagi shaharlar Yahudo qabilasining hududiga kirar edi: Arab, Dumax, Ishan,</div>
  <div id="53"><sup><a href="https://www.kitobook.com/compare/book/06/15/53/" title="сравнение переводов, параллельные ссылки">53</a></sup> Yonum, Bayt–Tappux, Ofoqa,</div>
  <div id="54"><sup><a href="https://www.kitobook.com/compare/book/06/15/54/" title="сравнение переводов, параллельные ссылки">54</a></sup> Xumtax, Xirat–Arba (ya’ni Xevron) va Zior. Hammasi bo‘lib to‘qqizta shahar va ularning atrofidagi qishloqlar.</div>
  <div id="55"><sup><a href="https://www.kitobook.com/compare/book/06/15/55/" title="сравнение переводов, параллельные ссылки">55</a></sup> Yana qirlarda quyidagi shaharlar Yahudo qabilasining ulushi bo‘ldi: Moyun, Karmil, Zif, Yutto,</div>
  <div id="56"><sup><a href="https://www.kitobook.com/compare/book/06/15/56/" title="сравнение переводов, параллельные ссылки">56</a></sup> Yizril, Yoxdayom, Zono‘vax,</div>
  <div id="57"><sup><a href="https://www.kitobook.com/compare/book/06/15/57/" title="сравнение переводов, параллельные ссылки">57</a></sup> Qayin, Givo va Timnax. Hammasi bo‘lib o‘nta shahar va ularning atrofidagi qishloqlar.</div>
  <div id="58"><sup><a href="https://www.kitobook.com/compare/book/06/15/58/" title="сравнение переводов, параллельные ссылки">58</a></sup> Qirlardagi mana bu shaharlar ham o‘sha hududga kirardi: Xalxul, Bayt–Zur, Gado‘r,</div>
  <div id="59"><sup><a href="https://www.kitobook.com/compare/book/06/15/59/" title="сравнение переводов, параллельные ссылки">59</a></sup> Marot, Bayt–Ano‘t va Eltaxo‘n. Hammasi bo‘lib oltita shahar va ularning atrofidagi qishloqlar.</div>
  <div id="60"><sup><a href="https://www.kitobook.com/compare/book/06/15/60/" title="сравнение переводов, параллельные ссылки">60</a></sup> Xirat–Baal (ya’ni Xirat–Yorim) va Rabba — qirlardagi mana shu ikki shahar va ularning atrofidagi qishloqlar ham Yahudo qabilasining ulushi bo‘ldi.</div>
  <div id="61"><sup><a href="https://www.kitobook.com/compare/book/06/15/61/" title="сравнение переводов, параллельные ссылки">61</a></sup> O‘lik dengiz bo‘yidagi adirlarda joylashgan quyidagi shaharlar ham Yahudo qabilasiga tegishli bo‘ldi: Bayt–Araba, Middin, Saxoxo,</div>
  <div id="62"><sup><a href="https://www.kitobook.com/compare/book/06/15/62/" title="сравнение переводов, параллельные ссылки">62</a></sup> Nivshon, Tuz shahri va Engedi. Hammasi bo‘lib oltita shahar va ularning atrofidagi qishloqlar.</div>
  <div id="63"><sup><a href="https://www.kitobook.com/compare/book/06/15/63/" title="сравнение переводов, параллельные ссылки">63</a></sup> Ammo Yahudo qabilasi Yobus xalqini Quddusdan haydab chiqara olmadi. Bugungacha Yobus xalqi Yahudo xalqi bilan birga Quddusda yashaydi.</div>
</div>