<div itemprop="articleBody" class="text">
  <div id="1"><sup><a href="https://www.kitobook.com/compare/book/06/20/1/" title="сравнение переводов, параллельные ссылки">1</a></sup> Egamiz bir kuni Yoshuaga shunday deb aytdi:</div>
  <div id="2"><sup><a href="https://www.kitobook.com/compare/book/06/20/2/" title="сравнение переводов, параллельные ссылки">2</a></sup> — Isroil xalqiga shu gaplarni yetkazgin: “Muso orqali sizlarga buyurganimday, panoh shaharlarni belgilanglar.</div>
  <div id="3"><sup><a href="https://www.kitobook.com/compare/book/06/20/3/" title="сравнение переводов, параллельные ссылки">3</a></sup> Shunda birortasi bilmasdan odam o‘ldirib qo‘ysa, qochib o‘sha shaharlardan biriga borsin. O‘lgan odamning qarindoshlari qasos olmoqchi bo‘lib, qotilning orqasidan quvib borsa, u mana shu shaharlarning birida panoh topadi.</div>
  <div id="4"><sup><a href="https://www.kitobook.com/compare/book/06/20/4/" title="сравнение переводов, параллельные ссылки">4</a></sup> Shaharga yetib borgandan keyin, qotil shahar darvozasi oldida o‘tirgan shahar rahbarlariga o‘z vaziyatini tushuntirsin. Shunda uni shaharga olib kirib, uy–joy berishadi.</div>
  <div id="5"><sup><a href="https://www.kitobook.com/compare/book/06/20/5/" title="сравнение переводов, параллельные ссылки">5</a></sup> Qasoskor qotilning orqasidan quvib kelsa, uni qasoskorga bermaslik kerak. Axir, u odamni bilmasdan o‘ldirib qo‘ygan, ularning orasida hech qanday dushmanlik yo‘q edi.</div>
  <div id="6"><sup><a href="https://www.kitobook.com/compare/book/06/20/6/" title="сравнение переводов, параллельные ссылки">6</a></sup> Jamoa yig‘ilib, qotilni hukm qilmaguncha, o‘sha odam panoh shaharda qolishi lozim. Aybsiz, deb topilgandan keyin esa qotil o‘sha paytda xizmat qilayotgan oliy ruhoniyning o‘limiga qadar panoh shaharda yashashi kerak. Oliy ruhoniyning o‘limidan keyingina u o‘zi qochib kelgan joyga qaytib borishi mumkin.”</div>
  <div id="7"><sup><a href="https://www.kitobook.com/compare/book/06/20/7/" title="сравнение переводов, параллельные ссылки">7</a></sup> Iordan daryosining g‘arb tomonida Isroil xalqi panoh shaharlar qilib quyidagi shaharlarni ajratdi: Naftali qabilasiga tegishli qirlarda joylashgan Jaliladagi Kedesh shahri, Efrayim qabilasiga tegishli qirlardagi Shakam shahri, Yahudo qabilasining qirlaridagi Xirat–Arba, ya’ni Xevron shahri.</div>
  <div id="8"><sup><a href="https://www.kitobook.com/compare/book/06/20/8/" title="сравнение переводов, параллельные ссылки">8</a></sup> Iordan daryosining sharqida, Yerixo shahrining qarshi tomonida esa Isroil xalqi quyidagi shaharlarni panoh shaharlar qilib ajratdi: yassi tepalik sahrosida joylashgan Ruben qabilasiga tegishli bo‘lgan Bazer shahri, Gad qabilasiga tegishli Giladdagi Ramo‘t shahri, Manashe qabilasiga tegishli Bashandagi Go‘lon shahri.</div>
  <div id="9"><sup><a href="https://www.kitobook.com/compare/book/06/20/9/" title="сравнение переводов, параллельные ссылки">9</a></sup> Mana shu shaharlar Isroil xalqi va ularning orasida yashayotgan begonalar uchun ajratildi. Agar birortasi bilmasdan odam o‘ldirib qo‘ysa, o‘sha panoh shaharlardan biriga qochib boradi. Shunday qilib, jamoa adolatli hukm chiqarmaguncha, odam o‘ldirgan kishi panoh shaharda xavf–xatarsiz bo‘lib, uni quvib kelgan qasoskor qo‘lida halok bo‘lmaydi.</div>
</div>