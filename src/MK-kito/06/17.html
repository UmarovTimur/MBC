<div itemprop="articleBody" class="text">
  <div id="1"><sup><a href="https://www.kitobook.com/compare/book/06/17/1/" title="сравнение переводов, параллельные ссылки">1</a></sup> Keyin Manashe qabilasiga ulush berildi. Manashe Yusufning to‘ng‘ichi edi. Moxir Manashening to‘ng‘ichi bo‘lib, Giladning otasi edi. Moxir botir jangchi bo‘lgani uchun Muso unga Iordanning sharqidagi Gilad va Bashan hududlarini bergan edi.</div>
  <div id="2"><sup><a href="https://www.kitobook.com/compare/book/06/17/2/" title="сравнение переводов, параллельные ссылки">2</a></sup> Iordanning g‘arbida Manashe qabilasining qolganiga ulush berildi. Manashe o‘g‘illari Abuazar, Xalek, Osriyol, Shakam, Xafer va Shamido urug‘larining hammasiga yerlar berildi.</div>
  <div id="3"><sup><a href="https://www.kitobook.com/compare/book/06/17/3/" title="сравнение переводов, параллельные ссылки">3</a></sup> Manashening nabirasi Giladning Xafer degan o‘g‘li bor edi. Xaferning esa Zalofxod degan o‘g‘li bor edi. Zalofxodning o‘g‘illari yo‘q, faqatgina qizlari bor edi. Qizlarining ismlari Maxlo, Nuvah, Xo‘glax, Milxo va Tirza edi.</div>
  <div id="4"><sup><a href="https://www.kitobook.com/compare/book/06/17/4/" title="сравнение переводов, параллельные ссылки">4</a></sup> Shu ayollar ruhoniy Elazar, Yoshua va oqsoqollarning oldiga kelib shunday deyishdi: “Egamizning O‘zi bizga ham amakilarimiz qatori ulush berishni Musoga amr qilgan.”Egamizga itoat etib, Yoshua qizlarga ham amakilari qatori ulush berdi.</div>
  <div id="5"><sup><a href="https://www.kitobook.com/compare/book/06/17/5/" title="сравнение переводов, параллельные ссылки">5</a></sup> Natijada Iordanning sharqidagi Gilad va Bashan yerlaridan tashqari, Manashe qabilasi Iordanning g‘arbida yana o‘n bo‘lak yer oldi.</div>
  <div id="6"><sup><a href="https://www.kitobook.com/compare/book/06/17/6/" title="сравнение переводов, параллельные ссылки">6</a></sup> Chunki Manashe avlodining ayollari ham erkaklar qatori ulush olishdi. Gilad yerini esa Yoshua Manashe qabilasining qolganlariga berdi.</div>
  <div id="7"><sup><a href="https://www.kitobook.com/compare/book/06/17/7/" title="сравнение переводов, параллельные ссылки">7</a></sup> Iordan daryosining g‘arbidagi Manashe qabilasi yerlarining shimoliy chegarasi Osher qabilasi hududining chegarasi bilan tutashgan edi. Janubiy chegarasi esa Mixmatit shahrigacha borib, Tappux bulog‘i atrofida yashaydiganlarning yerlarigacha cho‘zilgan edi. Mixmatit shahri Shakam shahrining sharqida edi.</div>
  <div id="8"><sup><a href="https://www.kitobook.com/compare/book/06/17/8/" title="сравнение переводов, параллельные ссылки">8</a></sup> Tappux shahri Manashe va Efrayim qabilalarining chegarasida joylashgan edi. Tappuxning atrofidagi yerlar Manashe qabilasiga tegishli bo‘lsa ham, shaharning o‘zi Efrayim qabilasiga tegishli edi.</div>
  <div id="9"><sup><a href="https://www.kitobook.com/compare/book/06/17/9/" title="сравнение переводов, параллельные ссылки">9</a></sup> Manashe hududining chegarasi Tappux shahridan janubga Kanax soyligi tomongacha cho‘ziladi. Manashe qabilasining hududida Efrayim qabilasiga tegishli shaharlar ham bor edi. Kanax soyligining shimol tomoni Manashe hududining chegarasi bo‘lib, bu chegara O‘rta yer dengiziga kelib tugaydi.</div>
  <div id="10"><sup><a href="https://www.kitobook.com/compare/book/06/17/10/" title="сравнение переводов, параллельные ссылки">10</a></sup> O‘sha soylikning janubidagi yerlar Efrayim qabilasiniki, shimolidagi yerlar esa Manashe qabilasiniki edi. O‘rta yer dengizining qirg‘og‘i Manashe hududining g‘arbiy chegarasi edi. Bu hudud shimol tomonda Osher qabilasining hududigacha, sharq tomonda esa Issaxor qabilasining hududigacha cho‘zilgan edi.</div>
  <div id="11"><sup><a href="https://www.kitobook.com/compare/book/06/17/11/" title="сравнение переводов, параллельные ссылки">11</a></sup> Issaxor va Osher qabilalarining hududlarida joylashgan quyidagi shaharlar va atrofidagi qishloqlar Manashe qabilasiga berilgan edi: Bayt– Shan, Yiblayom, Do‘r (ya’ni Nafo‘t–Do‘r), En–Do‘r, Tanax, Maxido‘.</div>
  <div id="12"><sup><a href="https://www.kitobook.com/compare/book/06/17/12/" title="сравнение переводов, параллельные ссылки">12</a></sup> Lekin Manashe qabilasi bu shaharlarni qo‘lga kirita olmadi. Kan’on xalqlari o‘sha joylarda yashashda davom etaverdi.</div>
  <div id="13"><sup><a href="https://www.kitobook.com/compare/book/06/17/13/" title="сравнение переводов, параллельные ссылки">13</a></sup> Birmuncha vaqt o‘tgandan keyin Isroil xalqi yanada kuchaydi va Kan’on xalqlarini qarol bo‘lib xizmat qilishga majbur qildi. Ammo ularni yurtdan butunlay quvib chiqarmadi.</div>
  <div id="14"><sup><a href="https://www.kitobook.com/compare/book/06/17/14/" title="сравнение переводов, параллельные ссылки">14</a></sup> Bir kun Yusuf avlodlari kelib, Yoshuadan so‘rashdi: — Egamiz bizni barakali qilib, juda ham ko‘paytirdi. Nima uchun bizga faqatgina bir ulush yer berdingiz?</div>
  <div id="15"><sup><a href="https://www.kitobook.com/compare/book/06/17/15/" title="сравнение переводов, параллельные ссылки">15</a></sup> Yoshua ularga shunday deb javob berdi: — Agar Efrayim qirlari sizlarga kichiklik qilayotgan bo‘lsa, boringlar, Pariz va Rafa xalqlarining o‘rmonlaridagi daraxtlarni kesib, o‘zingizga joy tozalab olinglar.</div>
  <div id="16"><sup><a href="https://www.kitobook.com/compare/book/06/17/16/" title="сравнение переводов, параллельные ссылки">16</a></sup> Ular shunday dedilar: — Ha, qirlar bizga torlik qilyapti, ammo tekislikdagilarning, Bayt–Shan shahri va uning atrofidagi qishloqlarda, Yizril vodiysida yashaydigan Kan’on xalqlarining temirdan yasalgan jang aravalari bor–ku, ular bizga nisbatan ancha kuchliroq.</div>
  <div id="17"><sup><a href="https://www.kitobook.com/compare/book/06/17/17/" title="сравнение переводов, параллельные ссылки">17</a></sup> Yoshua Yusufning avlodlari bo‘lgan Efrayim va Manashe qabilalariga shunday dedi: — Sizlar juda ko‘pchiliksizlar, kuchingiz ham ko‘p. Nafaqat bir ulush yer,</div>
  <div id="18"><sup><a href="https://www.kitobook.com/compare/book/06/17/18/" title="сравнение переводов, параллельные ссылки">18</a></sup> balki qirlar ham sizlarniki bo‘ladi. U yerlar o‘rmon bo‘lsa ham, daraxtlarini kesib, tozalanglar. U joylar boshidan oxirigacha sizlarniki bo‘ladi. Kan’on xalqlarining temir jang aravalariyu katta kuchi bo‘lishiga qaramay, sizlar ularni u yerdan haydab chiqarasizlar.</div>
</div>