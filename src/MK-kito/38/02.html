<div itemprop="articleBody" class="text">
  <div id="1"><sup><a href="https://www.kitobook.com/compare/book/38/02/1/" title="сравнение переводов, параллельные ссылки">1</a></sup> Men yana tepaga qarab, qo‘lida tanobi bor bir kishini ko‘rdim.</div>
  <div id="2"><sup><a href="https://www.kitobook.com/compare/book/38/02/2/" title="сравнение переводов, параллельные ссылки">2</a></sup> Undan: — Qayerga ketyapsiz? — deb so‘radim. U menga: — Quddusni o‘lchashga, eni va uzunligi qancha chiqarkan, shuni ko‘rishga ketyapman, — deb javob berdi.</div>
  <div id="3"><sup><a href="https://www.kitobook.com/compare/book/38/02/3/" title="сравнение переводов, параллельные ссылки">3</a></sup> Shundan keyin men bilan gaplashgan farishta ketayotgan edi, yana bir farishta unga peshvoz chiqib,</div>
  <div id="4"><sup><a href="https://www.kitobook.com/compare/book/38/02/4/" title="сравнение переводов, параллельные ссылки">4</a></sup> shunday dedi: — Yugur, borib o‘sha yigitga ayt: “Egamiz aytmoqda: — Odam va mol–qo‘y ko‘pligidan Quddus devorsiz bo‘ladi.</div>
  <div id="5"><sup><a href="https://www.kitobook.com/compare/book/38/02/5/" title="сравнение переводов, параллельные ссылки">5</a></sup> Uning atrofida Men O‘zim olov devorday bo‘laman. O‘zim shahar ichidagi ulug‘vorlik bo‘laman.”</div>
  <div id="6"><sup><a href="https://www.kitobook.com/compare/book/38/02/6/" title="сравнение переводов, параллельные ссылки">6</a></sup> “Qani, turinglar! Shimol yurtidan qochinglar, — demoqda Egamiz. — Men sizlarni yerning to‘rt tarafiga sochib tashlagan bo‘lsam ham turinglar, — aytmoqda Egamiz.</div>
  <div id="7"><sup><a href="https://www.kitobook.com/compare/book/38/02/7/" title="сравнение переводов, параллельные ссылки">7</a></sup> — Ey, go‘zal Bobilda yashaydiganlar, Quddusga qochinglar.”</div>
  <div id="8"><sup><a href="https://www.kitobook.com/compare/book/38/02/8/" title="сравнение переводов, параллельные ссылки">8</a></sup> Ey Quddus! “Menga shuhrat keltirsin”, deya Sarvari Olam sizlarni xarob qilgan xalqlarga meni yubordi. U shunday aytmoqda: “Sizlarga tekkanlar xuddi Mening ko‘z qorachig‘imga tekkanday bo‘ladi.</div>
  <div id="9"><sup><a href="https://www.kitobook.com/compare/book/38/02/9/" title="сравнение переводов, параллельные ссылки">9</a></sup> Qarab turinglar, Men O‘zim ularga qarshi chiqaman. O‘z qullari ularni talon–taroj qiladilar.” Ha, ana o‘shanda Sarvari Olam meni yuborganligini anglab yetasiz.</div>
  <div id="10"><sup><a href="https://www.kitobook.com/compare/book/38/02/10/" title="сравнение переводов, параллельные ссылки">10</a></sup> Egamizning kalomi shudir: “Qo‘shiq kuylab, xursand bo‘lgin, ey Quddus xalqi! Men kelib sizlarning orangizda yashayman.</div>
  <div id="11"><sup><a href="https://www.kitobook.com/compare/book/38/02/11/" title="сравнение переводов, параллельные ссылки">11</a></sup> O‘sha kuni ko‘p xalqlar Menga qo‘shilib, Mening xalqim bo‘ladilar. Men sizlarning orangizda yashayman.” Ha, ana o‘shanda Sarvari Olam meni yuborganligini anglab yetasiz.</div>
  <div id="12"><sup><a href="https://www.kitobook.com/compare/book/38/02/12/" title="сравнение переводов, параллельные ссылки">12</a></sup> Egamiz muqaddas yurtda Yahudoni o‘z mulki qilib oladi, yana Quddusni “O‘z shahrim”, deb aytadi.</div>
  <div id="13"><sup><a href="https://www.kitobook.com/compare/book/38/02/13/" title="сравнение переводов, параллельные ссылки">13</a></sup> Ey odamzod, Egamiz oldida sukut saqla. Mana, U O‘z muqaddas maskanida o‘rnidan turdi.</div>
</div>