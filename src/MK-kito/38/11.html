<div itemprop="articleBody" class="text">
  <div id="1"><sup><a href="https://www.kitobook.com/compare/book/38/11/1/" title="сравнение переводов, параллельные ссылки">1</a></sup> Ey, Lubnon, och darvozalaringni! Sadr daraxtlaringni olov yondirib tashlasin.</div>
  <div id="2"><sup><a href="https://www.kitobook.com/compare/book/38/11/2/" title="сравнение переводов, параллельные ссылки">2</a></sup> Ey, sarv daraxti, dod solib, yig‘lagin, Axir, sadr daraxtlari quladi. O‘sha ulug‘vor daraxtlar vayron bo‘ldi. Bashan yurti emanlari, dod solib, yig‘lang, Qalin–qalin o‘rmonlarning daraxtlari Kesib tashlandi axir.</div>
  <div id="3"><sup><a href="https://www.kitobook.com/compare/book/38/11/3/" title="сравнение переводов, параллельные ссылки">3</a></sup> Ana, eshiting! Cho‘ponlarning yig‘isin, Axir, ko‘m–ko‘k yaylovlar nobud bo‘ldi. Quloq soling sherlarning o‘kirishiga, Axir, Iordan butazorlari nobud bo‘ldi.</div>
  <div id="4"><sup><a href="https://www.kitobook.com/compare/book/38/11/4/" title="сравнение переводов, параллельные ссылки">4</a></sup> Egam Xudo menga shunday dedi: — Bo‘g‘izlanishga olib ketilayotgan qo‘y suruviga cho‘ponlik qilgin.</div>
  <div id="5"><sup><a href="https://www.kitobook.com/compare/book/38/11/5/" title="сравнение переводов, параллельные ссылки">5</a></sup> Qo‘ylarni sotib olganlar ularni o‘ldirib, jazosiz yuribdilar. Qo‘ylarni sotganlar esa: “Xudoga hamdu sanolar bo‘lsin! Biz boymiz”, deydilar. Qo‘ylarga hatto o‘z cho‘ponlarining ham rahmi kelmaydi.</div>
  <div id="6"><sup><a href="https://www.kitobook.com/compare/book/38/11/6/" title="сравнение переводов, параллельные ссылки">6</a></sup> Men, Egangiz shunday aytmoqdaman: “Endi Yahudo yurtidagi odamlarga rahm qilmayman. Men ularni bir–birining qo‘liga va hukmdorlarining qo‘liga topshiraman. Hukmdorlari yurtni vayron qiladi. Men esa hech kimni bu hukmdorlarning qo‘lidan qutqarmayman.”</div>
  <div id="7"><sup><a href="https://www.kitobook.com/compare/book/38/11/7/" title="сравнение переводов, параллельные ссылки">7</a></sup> Shunday qilib, men bo‘g‘izlanishga olib ketilayotgan qo‘y suruviga cho‘pon bo‘ldim. Men ikkita tayoq oldim. Ulardan birini “Iltifot”, ikkinchisini esa “Ahillik”, deb atab, qo‘ylarni boqdim.</div>
  <div id="8"><sup><a href="https://www.kitobook.com/compare/book/38/11/8/" title="сравнение переводов, параллельные ссылки">8</a></sup> Bir oy ichida ularning uchta cho‘ponini haydab yubordim. Ammo suruvga bo‘lgan sabr– toqatim ham tugadi, ular ham meni yomon ko‘rar edilar.</div>
  <div id="9"><sup><a href="https://www.kitobook.com/compare/book/38/11/9/" title="сравнение переводов, параллельные ссылки">9</a></sup> Shundan keyin men suruvga: — Endi sizlarning cho‘poningiz bo‘lmayman, — dedim. — O‘ladigani o‘lsin, halok bo‘ladigani halok bo‘lsin, qolganlari esa bir–birining go‘shtini yesin.</div>
  <div id="10"><sup><a href="https://www.kitobook.com/compare/book/38/11/10/" title="сравнение переводов, параллельные ссылки">10</a></sup> Men “Iltifot” nomli tayog‘imni oldim–da, uni sindirib tashladim. Shu orqali Egamizning butun Isroil xalqi bilan qilgan ahdini bekor qildim.</div>
  <div id="11"><sup><a href="https://www.kitobook.com/compare/book/38/11/11/" title="сравнение переводов, параллельные ссылки">11</a></sup> Shunday qilib, o‘sha kuni bu ahd bekor bo‘ldi. Meni kuzatib turgan, qattiq zulm ko‘rgan suruv bu ish Egamizning so‘zi ekanligini tushundilar.</div>
  <div id="12"><sup><a href="https://www.kitobook.com/compare/book/38/11/12/" title="сравнение переводов, параллельные ссылки">12</a></sup> Keyin men ularga shunday dedim: — Agar sizlar ish haqimni berishni lozim ko‘rsangiz beringlar, bo‘lmasa bermay qo‘yaveringlar. Shunda ular menga bor–yo‘g‘i o‘ttiz kumush tanga berdilar.</div>
  <div id="13"><sup><a href="https://www.kitobook.com/compare/book/38/11/13/" title="сравнение переводов, параллельные ссылки">13</a></sup> Shundan keyin Egamiz menga: — Bu kumushni kulolga bergin, — dedi. Meni baholab, berilgan bu arzimas kumush tangalarni olib, Egamiz uyidagi kulolga berdim.</div>
  <div id="14"><sup><a href="https://www.kitobook.com/compare/book/38/11/14/" title="сравнение переводов, параллельные ссылки">14</a></sup> Keyin “Ahillik”, deb atalgan ikkinchi tayog‘imni sindirdim. Shunday qilib, Yahudo va Isroil orasidagi birodarlikni bekor qildim.</div>
  <div id="15"><sup><a href="https://www.kitobook.com/compare/book/38/11/15/" title="сравнение переводов, параллельные ссылки">15</a></sup> Shundan keyin Egamiz menga aytdi: “Bor, yana bir marta cho‘ponlik qilgin. Ammo bu safar foydasiz cho‘ponday bo‘lgin.</div>
  <div id="16"><sup><a href="https://www.kitobook.com/compare/book/38/11/16/" title="сравнение переводов, параллельные ссылки">16</a></sup> Ha, men bu yurtga shunday bir cho‘pon beramanki, u halok bo‘layotganlarga qaramaydi. Yo‘qolganlarni izlamaydi, yaradorlarga shifo bermaydi, sog‘ bo‘lganlarni oziqlantirmaydi. Semiz qo‘ylarni so‘yib yeydi, tuyoqlarini ham kesib tashlaydi.</div>
  <div id="17"><sup><a href="https://www.kitobook.com/compare/book/38/11/17/" title="сравнение переводов, параллельные ссылки">17</a></sup> Ey suruvni tark etadigan qadrsiz cho‘ponim, Holingga voy! Qilich sening qo‘lingni chopib, O‘ng ko‘zingni chiqarib tashlasin! Sening qo‘ling butunlay qurib qolsin, O‘ng ko‘zing esa ko‘r bo‘lsin.”</div>
</div>