<div itemprop="articleBody" class="text">
  <div id="1"><sup><a href="https://www.kitobook.com/compare/book/38/09/1/" title="сравнение переводов, параллельные ссылки">1</a></sup> Bashorat. Egamizning so‘zi Xadrax yurtiga qarshidir. Damashq shahriga qaratilgandir. Barcha Isroil qabilalarining hamda insoniyatning ko‘zlari Egamizdadir.</div>
  <div id="2"><sup><a href="https://www.kitobook.com/compare/book/38/09/2/" title="сравнение переводов, параллельные ссылки">2</a></sup> Xadraxga chegaradosh bo‘lgan Xomat ham, Donolarga to‘la bo‘lgan Tir va Sidon ham Egamizga ko‘z tikkan.</div>
  <div id="3"><sup><a href="https://www.kitobook.com/compare/book/38/09/3/" title="сравнение переводов, параллельные ссылки">3</a></sup> Tir shahri o‘ziga qal’a qurib olgan, Shunchalik ko‘p kumush va oltin yiqqanki, Ular ko‘chadagi chang va loydaydir.</div>
  <div id="4"><sup><a href="https://www.kitobook.com/compare/book/38/09/4/" title="сравнение переводов, параллельные ссылки">4</a></sup> Lekin endi Egamiz ularning mulkini olib qo‘yadi, Boyliklarini dengizga uloqtiradi. Shaharning o‘zi esa olovga yem bo‘ladi.</div>
  <div id="5"><sup><a href="https://www.kitobook.com/compare/book/38/09/5/" title="сравнение переводов, параллельные ссылки">5</a></sup> Ashqalon shahri buni ko‘rib, qo‘rquvga tushadi, G‘azo ham dahshatga tushib qaltiraydi, Umidi puchga chiqqan Exron ham shu ahvolga tushadi. G‘azoning shohi halok bo‘ladi, Ashqalonda esa hech bir zot qolmaydi.</div>
  <div id="6"><sup><a href="https://www.kitobook.com/compare/book/38/09/6/" title="сравнение переводов, параллельные ссылки">6</a></sup> Egamiz shunday deydi: “Ashdodda duragay xalqlar yashaydi. Ha, Men Filistlarning takabburligiga chek qo‘yaman.</div>
  <div id="7"><sup><a href="https://www.kitobook.com/compare/book/38/09/7/" title="сравнение переводов, параллельные ссылки">7</a></sup> Men Filistlarning og‘zidan qonli go‘shtni, Tishlaridagi harom ovqatlarni olib tashlayman. Filistlarning tirik qolganlari Menga tegishli bo‘ladi, Ular Yahudoning avlodiday bo‘lib qoladi. Exron ham Yobus xalqiday O‘z xalqimning bir qismi bo‘ladi.</div>
  <div id="8"><sup><a href="https://www.kitobook.com/compare/book/38/09/8/" title="сравнение переводов, параллельные ссылки">8</a></sup> Bosqinchilardan asray, deb Men O‘zim uyimni qo‘riqlayman. Xalqimning yurtini hech kim bosib ololmas, Ha, Men hammasini ko‘rib turibman.</div>
  <div id="9"><sup><a href="https://www.kitobook.com/compare/book/38/09/9/" title="сравнение переводов, параллельные ссылки">9</a></sup> Xursand bo‘lib, quvoning, Ey Quddus xalqi! Shodlik–la hayqiring, Ey Sion xalqi! Mana shohingiz kelyapti. U zafar qozongan g‘olibdir. Shunga qaramay, Kamtarindir shohingiz, U eshakning ustida, Ha, eshakning bolasini — ho‘tikni minib kelyapti.</div>
  <div id="10"><sup><a href="https://www.kitobook.com/compare/book/38/09/10/" title="сравнение переводов, параллельные ссылки">10</a></sup> Men Efrayimningjang aravalarini yo‘qotaman, Quddusning jang otlarini olib qo‘yaman. Urush kamonlari ham yo‘q qilinadi, Shohingiz xalqlarga tinchlik keltiradi. Men bir dengizdan ikkinchisiga qadar, Furot daryosidan tortib, Yer yuzining to‘rt tomoniga hukmronlik qilaman.</div>
  <div id="11"><sup><a href="https://www.kitobook.com/compare/book/38/09/11/" title="сравнение переводов, параллельные ссылки">11</a></sup> Men sizlar bilan qilgan, qurbonlik qoni bilan mustahkamlangan ahdim tufayli, Asirlaringizni suvsiz chuqurlikdan ozod qilaman.</div>
  <div id="12"><sup><a href="https://www.kitobook.com/compare/book/38/09/12/" title="сравнение переводов, параллельные ссылки">12</a></sup> Ey umidvor asirlar, O‘z qal’angizga qayting. Bugun Men aytyapman, Yo‘qotganlaringizni ikki barobar qilib tiklayman.</div>
  <div id="13"><sup><a href="https://www.kitobook.com/compare/book/38/09/13/" title="сравнение переводов, параллельные ссылки">13</a></sup> Men Yahudoni O‘z kamonimdek qayirdim, Efrayimni esa kamonim o‘qi qildim. Ey Quddus, Men sening o‘g‘illaringni Yunon o‘g‘illariga qarshi qo‘zg‘ataman. Mening qo‘limda jangchining qilichiday o‘ynaysan.”</div>
  <div id="14"><sup><a href="https://www.kitobook.com/compare/book/38/09/14/" title="сравнение переводов, параллельные ссылки">14</a></sup> Shundan keyin Egamiz O‘z xalqi uzra zohir bo‘ladi, Uning o‘qi yashinday otiladi. Egamiz Rabbiyburg‘uni chalib, Janubdan kelgan quyunlar orasida hujum qiladi.</div>
  <div id="15"><sup><a href="https://www.kitobook.com/compare/book/38/09/15/" title="сравнение переводов, параллельные ссылки">15</a></sup> Sarvari Olam O‘z xalqini himoya qiladi, Ular dushmanlarini qirib, Palaxmonlarini ezib tashlashadi. Ha, Uning xalqi sharobdan mast bo‘lganday jangda o‘kiradi. Ular tog‘oracha singari, Qurbongohning to‘rt burchagi kabi Qonga to‘la bo‘ladi.</div>
  <div id="16"><sup><a href="https://www.kitobook.com/compare/book/38/09/16/" title="сравнение переводов, параллельные ссылки">16</a></sup> O‘sha kuni ularning Egasi — Xudo O‘z xalqini qutqaradi. Axir, ular Egamizning suruvidir. Egamizning yurtida ular Toj gavharlariday porlaydilar.</div>
  <div id="17"><sup><a href="https://www.kitobook.com/compare/book/38/09/17/" title="сравнение переводов, параллельные ссылки">17</a></sup> Uning xalqi qanday go‘zal va ajoyib! Yangi sharobu donlar Yigit–qizlarni baquvvat qilar.</div>
</div>