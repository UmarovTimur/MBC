<div itemprop="articleBody" class="text">
  <div id="1"><sup><a href="https://www.kitobook.com/compare/book/38/10/1/" title="сравнение переводов, параллельные ссылки">1</a></sup> Bahorda yomg‘ir beradigan Egamizdan yomg‘ir so‘ranglar. Bo‘ron bulutlarini yaratgan, Odamzodga yomg‘ir beradigan, Hamma uchun dalalarni O‘t–o‘langa to‘ldiradigan Egamizdir.</div>
  <div id="2"><sup><a href="https://www.kitobook.com/compare/book/38/10/2/" title="сравнение переводов, параллельные ссылки">2</a></sup> Xonaki sanamlar behuda gaplarni gapiradilar, Folbinlar yolg‘on follar ochadilar. Tush ta’bir qiluvchilar yolg‘on ta’bir qiladilar, Foydasiz tasallilar beradilar. Shuning uchun bu xalq qo‘yday sarson bo‘lib yuribdi, Cho‘poni yo‘qligi uchun azob chekyapti.</div>
  <div id="3"><sup><a href="https://www.kitobook.com/compare/book/38/10/3/" title="сравнение переводов, параллельные ссылки">3</a></sup> Egamiz shunday deydi: “G‘azabim xalqimning yo‘lboshchilariga qarshi yonyapti, Men xalqimning bu cho‘ponlarini jazolayman. Men, Sarvari Olam O‘z suruvim bo‘lgan Yahudo xalqi uchun qayg‘uraman. Men o‘sha suruvni ulug‘vor jang otlariday qilaman.</div>
  <div id="4"><sup><a href="https://www.kitobook.com/compare/book/38/10/4/" title="сравнение переводов, параллельные ссылки">4</a></sup> Yahudo orasidan tamal toshi, Chodir qozig‘i, jang kamoni chiqadi. Ha, har bir yetakchi ularning orasidan chiqadi.</div>
  <div id="5"><sup><a href="https://www.kitobook.com/compare/book/38/10/5/" title="сравнение переводов, параллельные ссылки">5</a></sup> Birgalikda ular jang payti ko‘chada loy kechgan Jangchilarday bo‘ladilar, Men, Egangiz ular bilan birgaman. Ular urushga chiqib, Dushman chavandozlarini sharmanda qiladilar.</div>
  <div id="6"><sup><a href="https://www.kitobook.com/compare/book/38/10/6/" title="сравнение переводов, параллельные ссылки">6</a></sup> Men Yahudo xalqini kuchga to‘ldiraman, Yusufning avlodini qutqaraman. Ularga rahm–shafqat ko‘rsataman, Axir, Men ularning Egasi Xudoman. Ularning iltijolariga javob berib, O‘z yurtiga qaytarib olib kelaman. O‘shanda ular hech qachon rad qilinmaganday bo‘ladi.</div>
  <div id="7"><sup><a href="https://www.kitobook.com/compare/book/38/10/7/" title="сравнение переводов, параллельные ссылки">7</a></sup> Efrayim xalqi qudratli jangchilarday bo‘ladi, Ularning yuraklari sharob ichgandagi singari quvnoq bo‘ladi. Buni ko‘rgan farzandlari shodlanadi, Ular Mening qilgan ishlarimdan xursand bo‘ladi.</div>
  <div id="8"><sup><a href="https://www.kitobook.com/compare/book/38/10/8/" title="сравнение переводов, параллельные ссылки">8</a></sup> Men xalqimni alomat ila chaqirib, yig‘aman, Axir, Men ularni qutqarganman. Oldin ular qancha bo‘lgan bo‘lsalar, Ularning soni yana shuncha bo‘ladi.</div>
  <div id="9"><sup><a href="https://www.kitobook.com/compare/book/38/10/9/" title="сравнение переводов, параллельные ссылки">9</a></sup> Men ularni xalqlarning orasiga sochib yuborgan bo‘lsam ham, Eng uzoqdagi yurtlarda ham ular Meni eslaydilar. Farzandlariyu o‘zlari omon qolib, qaytib kelishadi.</div>
  <div id="10"><sup><a href="https://www.kitobook.com/compare/book/38/10/10/" title="сравнение переводов, параллельные ссылки">10</a></sup> Men xalqimni Misr yurtidan qaytaraman, Ossuriya yeridan yig‘ib kelaman. Men ularni Gilad va Lubnon yurtigacha bo‘lgan yerlarga joylashtiraman. Hatto mana shu joylar ham ularga torlik qiladi.</div>
  <div id="11"><sup><a href="https://www.kitobook.com/compare/book/38/10/11/" title="сравнение переводов, параллельные ссылки">11</a></sup> Mening xalqim kulfat dengizidan o‘tsa, O‘sha dengizning to‘lqinlarini urib tushiraman. Nil daryosining tubi qurib qoladi. Ossuriya xalqining takabburligiga barham beraman. Misr esa o‘z saltanat hassasini yo‘qotadi.</div>
  <div id="12"><sup><a href="https://www.kitobook.com/compare/book/38/10/12/" title="сравнение переводов, параллельные ссылки">12</a></sup> O‘z qudratim bilan xalqimni kuchli qilaman. Ular Mening nomimga loyiq hayot kechiradilar.” Egamizning kalomi shudir.</div>
</div>