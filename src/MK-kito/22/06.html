<div itemprop="articleBody" class="text">
  <div id="1"><sup><a href="https://www.kitobook.com/compare/book/22/06/1/" title="сравнение переводов, параллельные ссылки">1</a></sup> Sevgiling qayerga ketdi, Ey go‘zallarning go‘zali? Ayt–chi, qaysi tomonga yo‘l oldi, Biz sen bilan uni qidiraylik.</div>
  <div id="2"><sup><a href="https://www.kitobook.com/compare/book/22/06/2/" title="сравнение переводов, параллельные ссылки">2</a></sup> Sevgilim o‘z bog‘iga, Xushbo‘y ziravorlar bog‘iga keldi. U nilufar gullar terib, O‘z bog‘idan zavq olgani keldi.</div>
  <div id="3"><sup><a href="https://www.kitobook.com/compare/book/22/06/3/" title="сравнение переводов, параллельные ссылки">3</a></sup> Men sevgilimniki, sevgilim esa menikidir! U nilufarlar terib, o‘z bog‘idan zavq oladi.</div>
  <div id="4"><sup><a href="https://www.kitobook.com/compare/book/22/06/4/" title="сравнение переводов, параллельные ссылки">4</a></sup> Sen Tirza shahriday go‘zaldirsan, sevgilim, Quddus shahriday xushro‘ydirsan, Bayroqlari ko‘tarilgan qo‘shinday savlatlisan.</div>
  <div id="5"><sup><a href="https://www.kitobook.com/compare/book/22/06/5/" title="сравнение переводов, параллельные ссылки">5</a></sup> Ko‘zlaringni olib qoch mendan, Ular meni maftun qilganlar. Gilad qirlaridan yoyilib tushayotgan Qop–qora qo‘ylardaydir sening sochlaring.</div>
  <div id="6"><sup><a href="https://www.kitobook.com/compare/book/22/06/6/" title="сравнение переводов, параллельные ссылки">6</a></sup> Yuvib–taralgan oppoq Echkilardaydir sening tishlaring. Har birining egizi bor, O‘rni hech bo‘sh qolmagan.</div>
  <div id="7"><sup><a href="https://www.kitobook.com/compare/book/22/06/7/" title="сравнение переводов, параллельные ссылки">7</a></sup> Chachvoning ortidagi yonoqlaring esa Anorlarday qip–qizil.</div>
  <div id="8"><sup><a href="https://www.kitobook.com/compare/book/22/06/8/" title="сравнение переводов, параллельные ссылки">8</a></sup> Ana, oltmishta malika, saksonta kanizak, Son–sanoqsiz qizlar!</div>
  <div id="9"><sup><a href="https://www.kitobook.com/compare/book/22/06/9/" title="сравнение переводов, параллельные ссылки">9</a></sup> Ammo mening kabutarim, Komil sevgilim o‘zgachadir. Onasining erkasi, Tuqqan onasining yagonasidir. Qizlar uni ko‘rib, u baxtlidir, deyishadi, Malikayu kanizaklar uni ko‘rib, maqtashadi.</div>
  <div id="10"><sup><a href="https://www.kitobook.com/compare/book/22/06/10/" title="сравнение переводов, параллельные ссылки">10</a></sup> Mahbubamning nigohlari tongdaydir. O‘zi esa to‘lin oyday go‘zal, quyoshday yorqin, Bayroqlari ko‘tarilgan qo‘shinday savlatlidir.</div>
  <div id="11"><sup><a href="https://www.kitobook.com/compare/book/22/06/11/" title="сравнение переводов, параллельные ссылки">11</a></sup> Men bodomzorga, Vodiy chechaklarini ko‘rishga bordim. Toklaru anorlar gullaganmikin, deya bordim.</div>
  <div id="12"><sup><a href="https://www.kitobook.com/compare/book/22/06/12/" title="сравнение переводов, параллельные ссылки">12</a></sup> Shohona aravada o‘tirganday, Hayajondan titrar edim.</div>
</div>