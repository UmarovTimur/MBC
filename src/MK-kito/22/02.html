<div itemprop="articleBody" class="text">
  <div id="1"><sup><a href="https://www.kitobook.com/compare/book/22/02/1/" title="сравнение переводов, параллельные ссылки">1</a></sup> Men Sharon atirguliman, Vodiylar nilufaridirman.</div>
  <div id="2"><sup><a href="https://www.kitobook.com/compare/book/22/02/2/" title="сравнение переводов, параллельные ссылки">2</a></sup> Mening sevgilim qizlar orasida, Tikanlar orasidagi nilufar gulidaydir!</div>
  <div id="3"><sup><a href="https://www.kitobook.com/compare/book/22/02/3/" title="сравнение переводов, параллельные ссылки">3</a></sup> Mening sevgilim yigitlar orasida, O‘rmon daraxtlari orasidagi olma daraxtiday ajralib turar. Men uning soyasida o‘tirib zavq olaman, Uning mevasi juda shirindir.</div>
  <div id="4"><sup><a href="https://www.kitobook.com/compare/book/22/02/4/" title="сравнение переводов, параллельные ссылки">4</a></sup> U meni o‘z mehmonxonasiga olib kirdi, Meni o‘z sevgisi bilan qopladi.</div>
  <div id="5"><sup><a href="https://www.kitobook.com/compare/book/22/02/5/" title="сравнение переводов, параллельные ссылки">5</a></sup> Mayizlar yedirib, menga kuch bergin, Olmalar bilan quvvatga to‘ldirgin, Axir, sevgilimning ishqi dardida yonmoqdaman.</div>
  <div id="6"><sup><a href="https://www.kitobook.com/compare/book/22/02/6/" title="сравнение переводов, параллельные ссылки">6</a></sup> Uning chap qo‘li boshim ostidadir, O‘ng qo‘li bilan esa meni quchoqlaydi!</div>
  <div id="7"><sup><a href="https://www.kitobook.com/compare/book/22/02/7/" title="сравнение переводов, параллельные ссылки">7</a></sup> Ey Quddus qizlari, Kiyigu yovvoyi ohular haqi ont iching. Vaqt–soati kelmaguncha, Sevgini qo‘zg‘atmang, uyg‘otmang.</div>
  <div id="8"><sup><a href="https://www.kitobook.com/compare/book/22/02/8/" title="сравнение переводов, параллельные ссылки">8</a></sup> Sevgilim ovozi eshitilyapti, Ana qaranglar, u kelyapti. Tog‘laru qirlar osha kelyapti.</div>
  <div id="9"><sup><a href="https://www.kitobook.com/compare/book/22/02/9/" title="сравнение переводов, параллельные ссылки">9</a></sup> Sevgilim ohuday, yosh kiyikdaydir. Mana, u devor ortida turibdi. Oynalardan mo‘ralab, Panjaralar orasidan qarab turibdi.</div>
  <div id="10"><sup><a href="https://www.kitobook.com/compare/book/22/02/10/" title="сравнение переводов, параллельные ссылки">10</a></sup> Sevgilim menga shunday deydi: “Tura qol, sevgilim, oppog‘im, Men bilan yurgin.</div>
  <div id="11"><sup><a href="https://www.kitobook.com/compare/book/22/02/11/" title="сравнение переводов, параллельные ссылки">11</a></sup> Mana qish o‘tdi, yomg‘irlar to‘xtadi.</div>
  <div id="12"><sup><a href="https://www.kitobook.com/compare/book/22/02/12/" title="сравнение переводов, параллельные ссылки">12</a></sup> Yer yuzi gullar bilan qoplanmoqda, Yurt bo‘ylab kabutarlar kuyi eshitilmoqda, Qo‘shiq kuylash vaqti yetib keldi.</div>
  <div id="13"><sup><a href="https://www.kitobook.com/compare/book/22/02/13/" title="сравнение переводов, параллельные ссылки">13</a></sup> Anjir meva tugishni boshladi, Toklar ham gulga kirdi. Ular xushbo‘y hidlarini taratmoqda. Tura qol, sevgilim, oppog‘im, Men bilan yurgin.”</div>
  <div id="14"><sup><a href="https://www.kitobook.com/compare/book/22/02/14/" title="сравнение переводов, параллельные ссылки">14</a></sup> Sevgilim, sen tog‘larda yashaydigan, Qoyalarda yashirinadigan kabutardaysan. Yuzingni ko‘rsatgin, ovozingni eshitay. Ovozing juda shirin, yuzing go‘zaldir.</div>
  <div id="15"><sup><a href="https://www.kitobook.com/compare/book/22/02/15/" title="сравнение переводов, параллельные ссылки">15</a></sup> Qarang, uzumzorimiz gullab yotibdi, Kichkina tulkilarni ushlanglar. Axir, ular uzumzorlarni vayron qiladi.</div>
  <div id="16"><sup><a href="https://www.kitobook.com/compare/book/22/02/16/" title="сравнение переводов, параллельные ссылки">16</a></sup> Sevgilim menikidir, men esa unikiman, U nilufarlar terib, o‘z bog‘idan zavq oladi.</div>
  <div id="17"><sup><a href="https://www.kitobook.com/compare/book/22/02/17/" title="сравнение переводов, параллельные ссылки">17</a></sup> Tong otmay turib, boraqol jonim. Baland tog‘larda sakraydigan ohu, kiyikday bo‘lib, Qorong‘ulik chekinmasdan oldin, qaytib keta qol.</div>
</div>