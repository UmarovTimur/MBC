<div itemprop="articleBody" class="text">
  <div id="1"><sup><a href="https://www.kitobook.com/compare/book/26/25/1/" title="сравнение переводов, параллельные ссылки">1</a></sup> Egamiz menga O‘z so‘zini ayon qildi:</div>
  <div id="2"><sup><a href="https://www.kitobook.com/compare/book/26/25/2/" title="сравнение переводов, параллельные ссылки">2</a></sup> “Ey inson, Ommon xalqiga yuzlan, ularga qarshi bashorat qil.</div>
  <div id="3"><sup><a href="https://www.kitobook.com/compare/book/26/25/3/" title="сравнение переводов, параллельные ссылки">3</a></sup> Ommon xalqiga ayt: Egamiz Rabbiyning so‘zlarini eshiting! EgamizRabbiy shunday demoqda: muqaddas maskanim harom qilinganda, Isroil yurti xarob bo‘lganda, Yahudo xonadoni surgun qilinganda sizlar: “Aha!” deya xursand bo‘lgan edingizlar.</div>
  <div id="4"><sup><a href="https://www.kitobook.com/compare/book/26/25/4/" title="сравнение переводов, параллельные ссылки">4</a></sup> Shuning uchun Men sizlarni sharqdagi ko‘chmanchilar qo‘liga topshiraman. Ular yurtingizda qarorgohlar qurib, chodirlarini tikadilar, hosilingizni yeb, sutingizni ichadilar.</div>
  <div id="5"><sup><a href="https://www.kitobook.com/compare/book/26/25/5/" title="сравнение переводов, параллельные ссылки">5</a></sup> Men poytaxtingiz Rabbani tuyalar uchun dasht qilaman. Butun Ommon yurtini qo‘ylar uchun qo‘ra qilaman. O‘shanda Egangiz Men ekanligimni bilib olasizlar.”</div>
  <div id="6"><sup><a href="https://www.kitobook.com/compare/book/26/25/6/" title="сравнение переводов, параллельные ссылки">6</a></sup> Egamiz Rabbiy shunday demoqda: “Sizlar yuragingizdagi butun g‘araz bilan Isroilning baxtsizligiga sevindingizlar, chapak chalib, sakrab o‘ynadingizlar.</div>
  <div id="7"><sup><a href="https://www.kitobook.com/compare/book/26/25/7/" title="сравнение переводов, параллельные ссылки">7</a></sup> Shu qilganingiz uchun, Men qo‘limni sizlarga qarshi ko‘taraman. Sizlarni boshqa xalqlarga o‘lja qilib beraman. Xalqlar orasidan sizlarni yo‘q qilib, yurtingizni yer yuzidan supurib tashlayman. O‘shanda Egangiz Men ekanligimni bilib olasizlar.”</div>
  <div id="8"><sup><a href="https://www.kitobook.com/compare/book/26/25/8/" title="сравнение переводов, параллельные ссылки">8</a></sup> Egamiz Rabbiy shunday demoqda: “Mo‘ab xalqi: — Yahudo xalqining boshqa xalqlardan hech qanday farqi yo‘q, — deb aytgani uchun,</div>
  <div id="9"><sup><a href="https://www.kitobook.com/compare/book/26/25/9/" title="сравнение переводов, параллельные ссылки">9</a></sup> Men Mo‘abning g‘arbiy qanotini ochib tashlayman, yurtning gavharlari Bayt–Yashimo‘t, Baal–Miyon, Xiratayim shaharlarini vayron qilaman.</div>
  <div id="10"><sup><a href="https://www.kitobook.com/compare/book/26/25/10/" title="сравнение переводов, параллельные ссылки">10</a></sup> Mo‘abni Ommon xalqi singari sharqdagi ko‘chmanchilarning qo‘liga beraman. Ommon xalqi yer yuzidan yo‘q bo‘lib ketadi,</div>
  <div id="11"><sup><a href="https://www.kitobook.com/compare/book/26/25/11/" title="сравнение переводов, параллельные ссылки">11</a></sup> Men Mo‘ab xalqini ham jazolayman. Shunda ular Egasi Men ekanligimni bilib oladilar.”</div>
  <div id="12"><sup><a href="https://www.kitobook.com/compare/book/26/25/12/" title="сравнение переводов, параллельные ссылки">12</a></sup> Egamiz Rabbiy shunday demoqda: “Edom xalqi Yahudodan o‘ch olib, katta gunoh qildi.”</div>
  <div id="13"><sup><a href="https://www.kitobook.com/compare/book/26/25/13/" title="сравнение переводов, параллельные ссылки">13</a></sup> Shu sababdan Egamiz Rabbiy shunday demoqda: “Men ularga qarshi qo‘limni ko‘tarib, Edom yurtini vayron qilaman. Odamu hayvonlarini qirib tashlayman. Temon shahridan tortib, to Dedan shahrigacha bo‘lgan hammani qilichdan o‘tkazaman.</div>
  <div id="14"><sup><a href="https://www.kitobook.com/compare/book/26/25/14/" title="сравнение переводов, параллельные ссылки">14</a></sup> Xalqim Isroil orqali Edomdan qasos olaman. Ular orqali qahru g‘azabimni Edomliklar ustiga sochaman. Shunda Edom xalqi qasosim nima ekanligini bilib oladi.” Egamiz Rabbiyning kalomi shudir.</div>
  <div id="15"><sup><a href="https://www.kitobook.com/compare/book/26/25/15/" title="сравнение переводов, параллельные ссылки">15</a></sup> Egamiz Rabbiy shunday demoqda: “Asrlar davomida Filistlar adovat qilib, xalqimdan o‘ch oldilar. Xalqimni xonavayron qilish maqsadida, yuraklaridagi g‘arazga berilib, ulardan qasos oldilar.”</div>
  <div id="16"><sup><a href="https://www.kitobook.com/compare/book/26/25/16/" title="сравнение переводов, параллельные ссылки">16</a></sup> Shu sababdan Egamiz Rabbiy aytmoqda: “Men Filist yurtiga qarshi qo‘limni ko‘taraman, Xaret xalqini yo‘q qilaman, sohilda qolganlarning hammasini qirib yuboraman.</div>
  <div id="17"><sup><a href="https://www.kitobook.com/compare/book/26/25/17/" title="сравнение переводов, параллельные ссылки">17</a></sup> Men ulardan dahshatli qasos olaman, g‘azabim ustida ularni jazolayman. O‘shanda Egasi Men ekanligimni bilib oladilar.”</div>
</div>