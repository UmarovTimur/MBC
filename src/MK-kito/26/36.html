<div itemprop="articleBody" class="text">
  <div id="1"><sup><a href="https://www.kitobook.com/compare/book/26/36/1/" title="сравнение переводов, параллельные ссылки">1</a></sup> Ey inson, Isroil tog‘lari haqida shunday bashorat qil: “Ey Isroil tog‘lari, Egamizning so‘zini eshiting.</div>
  <div id="2"><sup><a href="https://www.kitobook.com/compare/book/26/36/2/" title="сравнение переводов, параллельные ссылки">2</a></sup> Egamiz Rabbiy shunday demoqda: g‘animlaringiz sizni mazax qilib: “Aha! Bu ko‘hna tepaliklar endi bizniki bo‘ldi”, deb aytgan edilar.</div>
  <div id="3"><sup><a href="https://www.kitobook.com/compare/book/26/36/3/" title="сравнение переводов, параллельные ссылки">3</a></sup> Shuning uchun bashorat qilib, ayt: EgamizRabbiy shunday demoqda: Qo‘shni xalqlar sizlarga har yoqdan hamla qilib, sizlarni vayron qilganlari uchun, sizlar ularning mulki bo‘ldingiz, odamlardan haqoratlar eshitib, xo‘rliklar ko‘rdingiz.</div>
  <div id="4"><sup><a href="https://www.kitobook.com/compare/book/26/36/4/" title="сравнение переводов, параллельные ссылки">4</a></sup> Ey Isroil tog‘lari, endi Egamiz Rabbiyning so‘zini eshiting! Egamiz Rabbiy tog‘laru qirlarga, soyliklaru vodiylarga, xarobazorlaru huvullagan shaharlarga gapirmoqda. Axir, bu shaharlar atrofdagi hamma xalqlarga o‘lja va kulgi bo‘ldi.”</div>
  <div id="5"><sup><a href="https://www.kitobook.com/compare/book/26/36/5/" title="сравнение переводов, параллельные ссылки">5</a></sup> Egamiz Rabbiy shunday demoqda: “Men Isroil atrofida yashagan xalqlardan, xususan Edom xalqidan qattiq g‘azabdaman. Chunki ular nafrat tuyg‘usiga berilib, yaylovlarni talon–taroj qilish uchun yurtimni qo‘lga kiritdilar. Shunda o‘zida yo‘q xursand bo‘ldilar.</div>
  <div id="6"><sup><a href="https://www.kitobook.com/compare/book/26/36/6/" title="сравнение переводов, параллельные ссылки">6</a></sup> Shu sababdan Isroil yurti haqida bashorat qilib, tog‘laru qirlarga, soyliklaru vodiylarga ayt: Egamiz Rabbiy shunday demoqda: Qo‘shni xalqlar sizlarni qanchalik xo‘rlaganini ko‘rib, g‘azabim keldi, rashkim qo‘zidi.</div>
  <div id="7"><sup><a href="https://www.kitobook.com/compare/book/26/36/7/" title="сравнение переводов, параллельные ссылки">7</a></sup> Shu sababdan Egamiz Rabbiy aytmoqda: Ont ichib aytamanki, Men atrofingizdagi barcha xalqlarni xo‘rlamay qo‘ymayman.”</div>
  <div id="8"><sup><a href="https://www.kitobook.com/compare/book/26/36/8/" title="сравнение переводов, параллельные ссылки">8</a></sup> “Sizlar esa, ey Isroil tog‘lari, butoq otasizlar. Xalqim Isroil uchun mo‘l hosil yetishtirasizlar. Ha, ko‘p o‘tmay ular o‘z yurtiga qaytib keladilar.</div>
  <div id="9"><sup><a href="https://www.kitobook.com/compare/book/26/36/9/" title="сравнение переводов, параллельные ссылки">9</a></sup> Men sizlarga yuzimni buraman, O‘zim sizlarga g‘amxo‘rlik qilaman. Yerlaringiz shudgor qilinadi, ekinlar ekiladi.</div>
  <div id="10"><sup><a href="https://www.kitobook.com/compare/book/26/36/10/" title="сравнение переводов, параллельные ссылки">10</a></sup> Men Isroil aholisini ko‘paytiraman. Butun Isroil xonadonini son– sanoqsiz qilaman. Huvullagan shaharlarga odamlar ko‘chib keladi, xarobazorlar qayta quriladi.</div>
  <div id="11"><sup><a href="https://www.kitobook.com/compare/book/26/36/11/" title="сравнение переводов, параллельные ссылки">11</a></sup> Nafaqat odamlarning, balki mol–qo‘ylarning ham soni behad ko‘payadi. Ular ko‘payib, barakali bo‘ladi. Yurtingiz ilgarigiday odamlarga to‘lib– toshadi. Men sizlarni oldingidan ham a’loroq hayotga erishtiraman. O‘shanda Egangiz Men ekanligimni bilib olasizlar.</div>
  <div id="12"><sup><a href="https://www.kitobook.com/compare/book/26/36/12/" title="сравнение переводов, параллельные ссылки">12</a></sup> Men xalqim Isroilni oldingizga yetaklab kelaman. Ular yerlaringizga egalik qiladilar, sizlar xalqimning mulki bo‘lasizlar. Xalqimning farzandlarini boshqa nobud qilmaysizlar.”</div>
  <div id="13"><sup><a href="https://www.kitobook.com/compare/book/26/36/13/" title="сравнение переводов, параллельные ссылки">13</a></sup> Egamiz Rabbiy shunday demoqda: “Ey Isroil tog‘lari, odamlar sizlar haqingizda shunday aytishadi: Isroil yurti o‘z odamlarini nobud qiladi, o‘z xalqini farzandlaridan judo qiladi.”</div>
  <div id="14"><sup><a href="https://www.kitobook.com/compare/book/26/36/14/" title="сравнение переводов, параллельные ссылки">14</a></sup> Ammo endi sizlar odamlarni nobud qilmaysizlar, xalqingizni farzandlaridan judo qilamaysizlar, deb aytmoqda Egamiz Rabbiy.</div>
  <div id="15"><sup><a href="https://www.kitobook.com/compare/book/26/36/15/" title="сравнение переводов, параллельные ссылки">15</a></sup> Begona xalqlar sizlarni haqorat qilishlariga va ustingizdan kulishlariga Men yo‘l qo‘ymayman. Bundan buyon xalqimning qoqilishiga sizlar sabab bo‘lmaysiz, deb aytmoqda Egamiz Rabbiy.</div>
  <div id="16"><sup><a href="https://www.kitobook.com/compare/book/26/36/16/" title="сравнение переводов, параллельные ссылки">16</a></sup> Egamiz menga O‘z so‘zini ayon qildi:</div>
  <div id="17"><sup><a href="https://www.kitobook.com/compare/book/26/36/17/" title="сравнение переводов, параллельные ссылки">17</a></sup> “Ey inson, Isroil xalqi ona yurtida yashab yurgan paytida yerni yaramas qilmishlari bilan bulg‘agan edi. Ularning bunday qilmishlari Mening nazarimda hayz ko‘rgan ayolday nopok edi.</div>
  <div id="18"><sup><a href="https://www.kitobook.com/compare/book/26/36/18/" title="сравнение переводов, параллельные ссылки">18</a></sup> Ular yurtda qon to‘kkanlari uchun, butlar bilan zaminni bulg‘aganlari uchun, Men ularning ustiga g‘azabimni sochgan edim.</div>
  <div id="19"><sup><a href="https://www.kitobook.com/compare/book/26/36/19/" title="сравнение переводов, параллельные ссылки">19</a></sup> Ularni xalqlar orasiga tarqatib tashlagan edim, boshqa yurtlarga quvib yuborgan edim. Men ularni tutgan yo‘llari va qilgan qilmishlariga yarasha jazolagan edim.</div>
  <div id="20"><sup><a href="https://www.kitobook.com/compare/book/26/36/20/" title="сравнение переводов, параллельные ссылки">20</a></sup> Biroq ular borgan joylarida Meni badnom qilishdi. Ularni ko‘rgan odamlar: “Bu Xudoning xalqi–ku! Ular Egasining yurtidan chiqib ketishga majbur bo‘libdi–da!” deb aytishar edi.</div>
  <div id="21"><sup><a href="https://www.kitobook.com/compare/book/26/36/21/" title="сравнение переводов, параллельные ссылки">21</a></sup> Ha, Isroil xalqi borgan joyida Meni badnom qildi. Bulg‘angan muqaddas nomim uchun Men qayg‘urdim.”</div>
  <div id="22"><sup><a href="https://www.kitobook.com/compare/book/26/36/22/" title="сравнение переводов, параллельные ссылки">22</a></sup> Shunday ekan, Isroil xalqiga ayt: “Egamiz Rabbiy shunday demoqda: Men sizlarni yurtingizga qaytarib olib kelaman. Lekin buni sizlar uchun emas, balki sizlar xalqlar orasida bulg‘agan O‘z nomim uchun qilaman.</div>
  <div id="23"><sup><a href="https://www.kitobook.com/compare/book/26/36/23/" title="сравнение переводов, параллельные ссылки">23</a></sup> Sizlar bulg‘agan Mening buyuk nomim qanchalik muqaddas ekanligini Men barcha xalqlarga ko‘rsataman. O‘shanda Egasi Men ekanligimni ular bilib oladilar. Egamiz Rabbiyning kalomi shudir. Men sizlar orqali O‘z muqaddasligimni ularga ayon qilaman.</div>
  <div id="24"><sup><a href="https://www.kitobook.com/compare/book/26/36/24/" title="сравнение переводов, параллельные ссылки">24</a></sup> Sizlarni barcha xalqlar orasidan, hamma yurtlardan yig‘ib olaman. O‘z yurtingizga olib borib o‘rnashtiraman.</div>
  <div id="25"><sup><a href="https://www.kitobook.com/compare/book/26/36/25/" title="сравнение переводов, параллельные ссылки">25</a></sup> Ustingizga toza suvdan sepib, sizlarni poklayman. Barcha nopokliklaru butlaringizdan tozalayman.</div>
  <div id="26"><sup><a href="https://www.kitobook.com/compare/book/26/36/26/" title="сравнение переводов, параллельные ссылки">26</a></sup> Sizlarga yangi yurak berib, qalbingizni yangi ruhga to‘ldiraman. Bag‘ringizdagi tosh yurakning o‘rniga yumshoq, muloyim bir yurak beraman.</div>
  <div id="27"><sup><a href="https://www.kitobook.com/compare/book/26/36/27/" title="сравнение переводов, параллельные ссылки">27</a></sup> Ichingizga O‘z Ruhimni solaman. Sizlar farmonlarimga rioya qiladigan, qonun–qoidalarimni bitta qoldirmay bajaradigan bo‘lasizlar.</div>
  <div id="28"><sup><a href="https://www.kitobook.com/compare/book/26/36/28/" title="сравнение переводов, параллельные ссылки">28</a></sup> Shunda Men ota– bobolaringizga bergan bu yurtda yashaysizlar. Sizlar Mening xalqim, Men esa sizning Xudoyingiz bo‘laman.</div>
  <div id="29"><sup><a href="https://www.kitobook.com/compare/book/26/36/29/" title="сравнение переводов, параллельные ссылки">29</a></sup> Men sizlarni barcha nopokliklardan xalos qilaman. G‘alla hosilini mo‘l yetishtirib, ocharchilikka chek qo‘yaman.</div>
  <div id="30"><sup><a href="https://www.kitobook.com/compare/book/26/36/30/" title="сравнение переводов, параллельные ссылки">30</a></sup> Ovqat tanqisligidan xalqlar orasida xor bo‘lmasligingiz uchun, bog‘laru dalalaringizga mo‘l hosil beraman.</div>
  <div id="31"><sup><a href="https://www.kitobook.com/compare/book/26/36/31/" title="сравнение переводов, параллельные ссылки">31</a></sup> Shunda sizlar yovuz yo‘llaringizni, qabih qilmishlaringizni eslaysizlar, qilgan gunohlaringiz va jirkanch odatlaringiz uchun o‘zingizdan nafratlanib ketasizlar.</div>
  <div id="32"><sup><a href="https://www.kitobook.com/compare/book/26/36/32/" title="сравнение переводов, параллельные ссылки">32</a></sup> Ey Isroil xalqi, bilib qo‘y, Men senga qilmoqchi bo‘lgan bu yaxshiliklarga sen loyiq emassan, biroq shu orqali Men seni uyaltiraman. Sen qilgan qilmishlaringdan pushaymon bo‘lasan”, deb aytmoqda Egamiz Rabbiy.</div>
  <div id="33"><sup><a href="https://www.kitobook.com/compare/book/26/36/33/" title="сравнение переводов, параллельные ссылки">33</a></sup> Egamiz Rabbiy shunday demoqda: “Men sizlarni gunohlardan tozalaganimda, odamlarni olib kelib shaharlaringizga o‘rnashtiraman. Vayrona bo‘lib yotgan xarobalaringiz tiklanadi.</div>
  <div id="34"><sup><a href="https://www.kitobook.com/compare/book/26/36/34/" title="сравнение переводов, параллельные ссылки">34</a></sup> Qachonlardir sayyohlar kezib yurgan tashlandiq, qarovsiz yerlarga qayta ishlov beriladi.</div>
  <div id="35"><sup><a href="https://www.kitobook.com/compare/book/26/36/35/" title="сравнение переводов, параллельные ссылки">35</a></sup> Ular bu yerlarni ko‘rganda shunday deb aytishadi: “Vo, ajabo! Tashlandiq bo‘lib yotgan bu yerlar Adan bog‘iday yashnab ketibdi–ku! Huvullab yotgan xarob shaharlar mustahkam devorlar bilan o‘ralib, obod bo‘libdi–ku!”</div>
  <div id="36"><sup><a href="https://www.kitobook.com/compare/book/26/36/36/" title="сравнение переводов, параллельные ссылки">36</a></sup> Shunda atrofdagi omon qolgan xalqlar xarob shaharlarni Men, Egangiz qayta qurganimni, yalang maydonlarga Men ekin ekkanimni bilib olishadi. Men, Egangiz, aytgan bu so‘zlarimni albatta amalga oshiraman.”</div>
  <div id="37"><sup><a href="https://www.kitobook.com/compare/book/26/36/37/" title="сравнение переводов, параллельные ссылки">37</a></sup> Egamiz Rabbiy shunday demoqda: “Men xalqim Isroilning iltijolariga quloq tutib, ularni qo‘ylarday son–sanoqsiz qilaman.</div>
  <div id="38"><sup><a href="https://www.kitobook.com/compare/book/26/36/38/" title="сравнение переводов, параллельные ссылки">38</a></sup> Bayram arafasida Quddus ko‘chalari qurbonlik qilinadigan qo‘ylar bilan to‘lib–toshganiday, hozir vayron bo‘lib yotgan shaharlar ham odamlar bilan to‘lib– toshadi. O‘shanda Egasi Men ekanligimni xalqim bilib oladi.”</div>
</div>