<div itemprop="articleBody" class="text">
  <div id="1"><sup><a href="https://www.kitobook.com/compare/book/26/35/1/" title="сравнение переводов, параллельные ссылки">1</a></sup> Egamiz menga O‘z so‘zini ayon qildi:</div>
  <div id="2"><sup><a href="https://www.kitobook.com/compare/book/26/35/2/" title="сравнение переводов, параллельные ссылки">2</a></sup> “Ey inson, Seir tog‘lariga yuzlan, ularga qarshi bashorat qilib ayt:</div>
  <div id="3"><sup><a href="https://www.kitobook.com/compare/book/26/35/3/" title="сравнение переводов, параллельные ссылки">3</a></sup> Egamiz Rabbiy shunday demoqda: Ey Seir tog‘lari, Men sizlarga qarshiman. Men sizlarga qarshi qo‘limni ko‘tarib, sizlarni tashlandiq xarobazor qilaman.</div>
  <div id="4"><sup><a href="https://www.kitobook.com/compare/book/26/35/4/" title="сравнение переводов, параллельные ссылки">4</a></sup> Shaharlaringizni vayron qilib, yurtingizni tashlandiq qilaman. O‘shanda Egangiz Men ekanligimni bilib olasizlar.</div>
  <div id="5"><sup><a href="https://www.kitobook.com/compare/book/26/35/5/" title="сравнение переводов, параллельные ссылки">5</a></sup> Xalqimga bo‘lgan qadimgi adovatingiz tufayli sizlar Isroil xalqining taqdirini qilich bilan hal qilgan edingizlar. Ular shusiz ham oxirgi jazosini tortib, boshlaridan og‘ir damlarni kechirayotgan edilar–ku!</div>
  <div id="6"><sup><a href="https://www.kitobook.com/compare/book/26/35/6/" title="сравнение переводов, параллельные ссылки">6</a></sup> Shu qilganlaringiz uchun, Men barhayot Xudo bo‘lganim haqi ont ichib aytamanki, sizlarni qonga belayman, qon ketingizdan quvadi. Sizlar qotillikdan hazar qilmaganingiz uchun, qotillik sizlarni doim ta’qib qiladi.</div>
  <div id="7"><sup><a href="https://www.kitobook.com/compare/book/26/35/7/" title="сравнение переводов, параллельные ссылки">7</a></sup> Ey Seir tog‘lari, Men sizlarni xarob va tashlandiq qilaman. Hududingizdan hech kim yurmaydigan bo‘ladi.</div>
  <div id="8"><sup><a href="https://www.kitobook.com/compare/book/26/35/8/" title="сравнение переводов, параллельные ссылки">8</a></sup> Men sizlarni jasadlarga to‘ldiraman. Qilichdan halok bo‘lgan odamlarning jasadlari qirlaringizda, vodiylaringizda, soyliklaringizda yotadi.</div>
  <div id="9"><sup><a href="https://www.kitobook.com/compare/book/26/35/9/" title="сравнение переводов, параллельные ссылки">9</a></sup> Sizlarni to abad tashlandiq qilaman. Shaharlaringizda hech qachon odam yashamaydi. O‘shanda Egangiz Men ekanligimni bilib olasizlar.”</div>
  <div id="10"><sup><a href="https://www.kitobook.com/compare/book/26/35/10/" title="сравнение переводов, параллельные ссылки">10</a></sup> “Men, Egangiz, Yahudo va Isroil yurtida bo‘lganimga qaramay sizlar shunday deb aytgan edingiz: bu ikki xalq bizniki bo‘ladi, ularning yurtini biz qo‘lga kiritamiz.</div>
  <div id="11"><sup><a href="https://www.kitobook.com/compare/book/26/35/11/" title="сравнение переводов, параллельные ссылки">11</a></sup> Shunday ekan, Men barhayot Xudo bo‘lganim haqi ont ichib aytamanki, sizlarni qilgan qilmishlaringizga yarasha jazolayman. Sizlar xalqimdan nafratlanib, ularga qarshi xusumat saqlaganlaringiz hamda ustilariga g‘azabingizni sochganlaringiz uchun adabingizni beraman. Men sizlarni jazolaganimda O‘zimni ularga tanitaman.</div>
  <div id="12"><sup><a href="https://www.kitobook.com/compare/book/26/35/12/" title="сравнение переводов, параллельные ссылки">12</a></sup> Sizlar Isroil tog‘lariga qarata aytgan haqoratli so‘zlaringizni Men eshitganimni bilib olasizlar. Sizlar shunday degan edingiz: “Isroil xarob bo‘ldi, endi bu xalq bizga yem bo‘ladi.”</div>
  <div id="13"><sup><a href="https://www.kitobook.com/compare/book/26/35/13/" title="сравнение переводов, параллельные ссылки">13</a></sup> Ha, sizlar Mening oldimda o‘zingizni katta tutdingizlar. Og‘zingizni ko‘pirtirib, Menga qarshi gapirdingizlar. Men hammasini eshitdim.”</div>
  <div id="14"><sup><a href="https://www.kitobook.com/compare/book/26/35/14/" title="сравнение переводов, параллельные ссылки">14</a></sup> EgamizRabbiy shunday demoqda: “Men sizlarni xarob qilganimda butun jahon sevinadi.</div>
  <div id="15"><sup><a href="https://www.kitobook.com/compare/book/26/35/15/" title="сравнение переводов, параллельные ссылки">15</a></sup> Axir, sizlar Isroil xonadoni xarob bo‘lganidan sevingan edingizlar. Shuning uchun Men bu ko‘rgilikni boshlaringizga solaman. Ey Seir tog‘lari, ey butun Edom yurti, sizlar xarob bo‘lasiz. Shunda Egangiz Men ekanligimni butun jahon bilib oladi.”</div>
</div>