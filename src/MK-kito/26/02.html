<div itemprop="articleBody" class="text">
  <div id="1"><sup><a href="https://www.kitobook.com/compare/book/26/02/1/" title="сравнение переводов, параллельные ссылки">1</a></sup> O‘sha ovoz menga dedi: — Ey inson, o‘rningdan tur, Men sen bilan gaplashmoqchiman.</div>
  <div id="2"><sup><a href="https://www.kitobook.com/compare/book/26/02/2/" title="сравнение переводов, параллельные ссылки">2</a></sup> Ovoz menga gapirayotganda Ruh ichimga kirib, meni turg‘izib qo‘ydi. Men gapning davomini tingladim.</div>
  <div id="3"><sup><a href="https://www.kitobook.com/compare/book/26/02/3/" title="сравнение переводов, параллельные ссылки">3</a></sup> U menga shunday dedi: — Ey inson, Men seni itoatsiz Isroil xalqining oldiga yuboraman. Ular Menga qarshi bosh ko‘tarishdi. Ularning o‘zlari ham, ota–bobolari ham shu kungacha Menga qarshi gunoh qilib kelishgan.</div>
  <div id="4"><sup><a href="https://www.kitobook.com/compare/book/26/02/4/" title="сравнение переводов, параллельные ссылки">4</a></sup> Bu xalq qaysar va o‘jardir. Men seni ularning oldiga yuboraman. Sen ularga: “Egamiz Rabbiy shunday demoqda”, deb gapirasan.</div>
  <div id="5"><sup><a href="https://www.kitobook.com/compare/book/26/02/5/" title="сравнение переводов, параллельные ссылки">5</a></sup> Bu isyonkor xalq gapingga quloq soladimi, yo‘qmi, Men ularning oldiga payg‘ambarni yuborganimni bilib qo‘yishsin.</div>
  <div id="6"><sup><a href="https://www.kitobook.com/compare/book/26/02/6/" title="сравнение переводов, параллельные ссылки">6</a></sup> Sen esa, ey inson, ulardan hayiqma, ularning gaplaridan qo‘rqma. Atrofingni yantog‘u tikanaklar o‘rab olsa ham, chayonlar orasida yashasang ham qo‘rqma. Ularning gaplaridan cho‘chima, ularning vajohatidan dahshatga tushma.</div>
  <div id="7"><sup><a href="https://www.kitobook.com/compare/book/26/02/7/" title="сравнение переводов, параллельные ссылки">7</a></sup> Bu isyonkor xalq senga quloq soladimi, yo‘qmi, ularga Mening gaplarimni yetkaz.</div>
  <div id="8"><sup><a href="https://www.kitobook.com/compare/book/26/02/8/" title="сравнение переводов, параллельные ссылки">8</a></sup> Sen esa, ey inson, bu isyonkor xalqqa o‘xshama. Og‘zingni och. Men senga beradigan narsani yegin.</div>
  <div id="9"><sup><a href="https://www.kitobook.com/compare/book/26/02/9/" title="сравнение переводов, параллельные ссылки">9</a></sup> Qarasam, men tomon bir qo‘l cho‘zildi. Qo‘lda bir o‘rama qog‘oz bor edi.</div>
  <div id="10"><sup><a href="https://www.kitobook.com/compare/book/26/02/10/" title="сравнение переводов, параллельные ссылки">10</a></sup> Qo‘l o‘ramni ochib, menga ko‘rsatdi. O‘ramning oldi va orqa tomonlariga marsiya, motam va qayg‘u so‘zlari yozilgan edi.</div>
</div>