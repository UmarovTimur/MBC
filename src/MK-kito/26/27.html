<div itemprop="articleBody" class="text">
  <div id="1"><sup><a href="https://www.kitobook.com/compare/book/26/27/1/" title="сравнение переводов, параллельные ссылки">1</a></sup> Egamiz menga O‘z so‘zini ayon qildi:</div>
  <div id="2"><sup><a href="https://www.kitobook.com/compare/book/26/27/2/" title="сравнение переводов, параллельные ссылки">2</a></sup> “Ey inson, Tir haqida bir marsiya kuyla.</div>
  <div id="3"><sup><a href="https://www.kitobook.com/compare/book/26/27/3/" title="сравнение переводов, параллельные ссылки">3</a></sup> Dengiz sohilidagi yurtlar bilan savdo–sotiq qiladigan, dengiz darvozasida o‘rnashgan Tir shahriga ayt: Egamiz Rabbiy shunday demoqda: Ey Tir, sen “go‘zallikda barkamolman” deding.</div>
  <div id="4"><sup><a href="https://www.kitobook.com/compare/book/26/27/4/" title="сравнение переводов, параллельные ссылки">4</a></sup> Ha, sening chegaralaring dengiz bag‘ridan o‘tgan, Quruvchilaring go‘zalligingni barkamol qilgan.</div>
  <div id="5"><sup><a href="https://www.kitobook.com/compare/book/26/27/5/" title="сравнение переводов, параллельные ссылки">5</a></sup> Xermon tog‘idagi archa yog‘ochidan qurilgan Ulkan bir kemaday eding sen. Quruvchilaring machtangni yasash uchun Lubnondagi sadr yog‘ochini ishlatdilar.</div>
  <div id="6"><sup><a href="https://www.kitobook.com/compare/book/26/27/6/" title="сравнение переводов, параллельные ссылки">6</a></sup> Eshkaklaringni Bashan emanlaridan yasadilar. Kema sahnini Kipr qarag‘aylaridan qildilar, Fil tishi bilan uni bezatdilar.</div>
  <div id="7"><sup><a href="https://www.kitobook.com/compare/book/26/27/7/" title="сравнение переводов, параллельные ссылки">7</a></sup> Misrdan keltirilgan naqshli matolar yelkanlaring edi, Ular senga bayroq bo‘lib xizmat qilardi. Elishox qirg‘oqlaridan olib kelingan Ko‘k va safsar gazlamalar soyaboning edi.</div>
  <div id="8"><sup><a href="https://www.kitobook.com/compare/book/26/27/8/" title="сравнение переводов, параллельные ссылки">8</a></sup> Sidon va Arvod odamlari eshkaklaringni eshar edi, O‘z mohir odamlaring esa kemalaringni boshqarar edi.</div>
  <div id="9"><sup><a href="https://www.kitobook.com/compare/book/26/27/9/" title="сравнение переводов, параллельные ссылки">9</a></sup> Gabollik tajribali kemasozlaring bor edi, Ular kemangning yoriqlarini saqichlardi. Barcha kemalaru dengizchilar kelib, Sening mollaringni sotib olishar edi.</div>
  <div id="10"><sup><a href="https://www.kitobook.com/compare/book/26/27/10/" title="сравнение переводов, параллельные ссылки">10</a></sup> Fors, Lidiya va Liviya yurtlaridan askarlar saflaringni tashkil qilar edi. Qalqonu dubulg‘alarini devorlaringga osib, Seni savlatli qilishar edi.</div>
  <div id="11"><sup><a href="https://www.kitobook.com/compare/book/26/27/11/" title="сравнение переводов, параллельные ссылки">11</a></sup> Arvod va Xelekdan kelgan odamlar Devorlaringda soqchilik qilishardi, Gamadliklar minoralaringni qo‘riqlashardi. Devorlaringga qurollarini osib, Go‘zalligingni barkamol qilishardi.</div>
  <div id="12"><sup><a href="https://www.kitobook.com/compare/book/26/27/12/" title="сравнение переводов, параллельные ссылки">12</a></sup> Sening boyliklaring shu qadar ko‘p ediki, hatto Tarshish aholisi sen bilan savdo–sotiq qilardi. Ular kumush, temir, qalay va qo‘rg‘oshinni mollaringga ayirboshlashardi.</div>
  <div id="13"><sup><a href="https://www.kitobook.com/compare/book/26/27/13/" title="сравнение переводов, параллельные ссылки">13</a></sup> Yunonlar, Tuval va Meshex xalqlari sen bilan savdo–sotiq qilar edi. Mollaring evaziga qullarni va bronza buyumlarni berishar edi.</div>
  <div id="14"><sup><a href="https://www.kitobook.com/compare/book/26/27/14/" title="сравнение переводов, параллельные ссылки">14</a></sup> To‘xarmo xalqi aravaga qo‘shiladigan otlarni, jang otlariyu xachirlarini mollaringga almashtirishardi.</div>
  <div id="15"><sup><a href="https://www.kitobook.com/compare/book/26/27/15/" title="сравнение переводов, параллельные ссылки">15</a></sup> Ro‘don xalqi sen bilan savdo–sotiq qilar edi. Dengiz sohilidagi ko‘p yurtlar sening xaridorlaring edi. Ular fil tishi va obnus yog‘ochini senga to‘lov qilib berishardi.</div>
  <div id="16"><sup><a href="https://www.kitobook.com/compare/book/26/27/16/" title="сравнение переводов, параллельные ссылки">16</a></sup> Mollaring behisob bo‘lgani uchun, Oram xalqi ham sen bilan savdo–sotiq qilardi. Mollaring evaziga qimmatbaho firuza toshlarni, safsar matolarni, naqsh solingan gazlamalaru mayin zig‘ir matolarni, marjonu yoqutlarni olib kelardi.</div>
  <div id="17"><sup><a href="https://www.kitobook.com/compare/book/26/27/17/" title="сравнение переводов, параллельные ссылки">17</a></sup> Yahudo va Isroil yurtlari sen bilan tijorat qilishardi. Ular mollaring evaziga Minnitdan keltirilgan bug‘doy, tariq, asal, zaytun moyi va mumiyo olib kelishardi.</div>
  <div id="18"><sup><a href="https://www.kitobook.com/compare/book/26/27/18/" title="сравнение переводов, параллельные ссылки">18</a></sup> Sening cheksiz boyliklaring, turli xil mollaring tufayli, Damashq aholisi sen bilan savdo–sotiq qilardi. Mollaring evaziga ular Xelbon sharobini va oppoq yungni olib kelishardi.</div>
  <div id="19"><sup><a href="https://www.kitobook.com/compare/book/26/27/19/" title="сравнение переводов, параллельные ссылки">19</a></sup> Uzol shahridan sharob keltirib, sen bilan tijorat qilishardi. Ishlov berilgan toza temir, dolchin, xushbo‘y qamishni mollaringga almashtirishardi.</div>
  <div id="20"><sup><a href="https://www.kitobook.com/compare/book/26/27/20/" title="сравнение переводов, параллельные ссылки">20</a></sup> Dedanliklar senga ot yopiqlarini sotishar edi.</div>
  <div id="21"><sup><a href="https://www.kitobook.com/compare/book/26/27/21/" title="сравнение переводов, параллельные ссылки">21</a></sup> Qo‘zichoq, qo‘chqor va echkilar bilan seni ta’min qilgan Arabiston va Kedar shahzodalari mollaringni xarid qilishardi.</div>
  <div id="22"><sup><a href="https://www.kitobook.com/compare/book/26/27/22/" title="сравнение переводов, параллельные ссылки">22</a></sup> Shava va Ramo savdogarlari sen bilan tijorat qilishardi. Mollaring evaziga eng a’lo ziravorlarni, qimmatbaho toshlaru oltinni berishardi.</div>
  <div id="23"><sup><a href="https://www.kitobook.com/compare/book/26/27/23/" title="сравнение переводов, параллельные ссылки">23</a></sup> Xoron, Xannox va Eden shaharlari hamda Shava, Oshur va Xilmad savdogarlari sen bilan tijorat qilishardi.</div>
  <div id="24"><sup><a href="https://www.kitobook.com/compare/book/26/27/24/" title="сравнение переводов, параллельные ссылки">24</a></sup> Ular qimmatbaho liboslar, ko‘k matolar, naqsh solingan ko‘ylaklar, rang–barang gilamlar, puxta eshilgan arqonlarni senga sotishardi.</div>
  <div id="25"><sup><a href="https://www.kitobook.com/compare/book/26/27/25/" title="сравнение переводов, параллельные ссылки">25</a></sup> Tarshish kemalari karvonlaring bo‘lib xizmat qilardi. Sen dengizda suzgan bir kemadaydirsan, Og‘ir yuk bilan yuklangansan.</div>
  <div id="26"><sup><a href="https://www.kitobook.com/compare/book/26/27/26/" title="сравнение переводов, параллельные ссылки">26</a></sup> Evoh, eshkakchilaring seni ochiq dengizga olib chiqishadi. Sharq shamoli seni dengiz bag‘rida parchalab yuboradi.</div>
  <div id="27"><sup><a href="https://www.kitobook.com/compare/book/26/27/27/" title="сравнение переводов, параллельные ссылки">27</a></sup> Kemang halokatga uchragan kuni Mollaring, boyliklaring, Dengizchilaring, darg‘alaring, Kemasozlaring, savdogarlaring, Jangchilaring va kemadagi odamlaring Dengiz tubiga cho‘kib, halok bo‘ladilar.</div>
  <div id="28"><sup><a href="https://www.kitobook.com/compare/book/26/27/28/" title="сравнение переводов, параллельные ссылки">28</a></sup> Cho‘kayotgan darg‘alaring faryod qiladi, Dodlari sohillarni larzaga soladi.</div>
  <div id="29"><sup><a href="https://www.kitobook.com/compare/book/26/27/29/" title="сравнение переводов, параллельные ссылки">29</a></sup> Hamma eshkakchilar kemalarini tark etadi, Dengizchilaru darg‘alar sohilga chiqib oladi.</div>
  <div id="30"><sup><a href="https://www.kitobook.com/compare/book/26/27/30/" title="сравнение переводов, параллельные ссылки">30</a></sup> Ular sen uchun faryod qiladi, Achchiq–achchiq ko‘z yoshlar to‘kadi. Boshlaridan tuproq sochadi, Kulga belanib, yotib oladi.</div>
  <div id="31"><sup><a href="https://www.kitobook.com/compare/book/26/27/31/" title="сравнение переводов, параллельные ссылки">31</a></sup> Seni deb sochlarini qirdiradi, Qanorga o‘ranib oladi, Qayg‘udan yurak–bag‘ri qon bo‘ladi.</div>
  <div id="32"><sup><a href="https://www.kitobook.com/compare/book/26/27/32/" title="сравнение переводов, параллельные ссылки">32</a></sup> Ular yig‘lab, sen haqingda marsiya kuylaydi: “Tir kabi bironta shahar bormi?! Dengiz uni o‘z qa’riga tortib ketdi.</div>
  <div id="33"><sup><a href="https://www.kitobook.com/compare/book/26/27/33/" title="сравнение переводов, параллельные ссылки">33</a></sup> Sen dengiz ortidan keltirgan mollaring bilan, Ko‘plab xalqlarning ehtiyojini qondirding. Cheksiz ziynatlaru mollaring bilan Dunyo shohlarini sen boyitding.</div>
  <div id="34"><sup><a href="https://www.kitobook.com/compare/book/26/27/34/" title="сравнение переводов, параллельные ссылки">34</a></sup> Endi esa dengiz seni parchaladi, O‘z domiga seni tortib ketdi. Barcha mollaringu dengizchilaring Sen bilan birga nobud bo‘ldi.</div>
  <div id="35"><sup><a href="https://www.kitobook.com/compare/book/26/27/35/" title="сравнение переводов, параллельные ссылки">35</a></sup> Sohildagi xalqlar kulfatingni ko‘rib, dahshatga tushadi. Shohlarning afti qo‘rquvdan burishib ketadi.</div>
  <div id="36"><sup><a href="https://www.kitobook.com/compare/book/26/27/36/" title="сравнение переводов, параллельные ссылки">36</a></sup> Ahvolingdan dunyo savdogarlari yoqasini ushlaydi. Ha, sening boshingga dahshatli o‘lim keldi, Sen abadiy yo‘q bo‘lasan.”</div>
</div>