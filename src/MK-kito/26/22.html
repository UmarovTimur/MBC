<div itemprop="articleBody" class="text">
  <div id="1"><sup><a href="https://www.kitobook.com/compare/book/26/22/1/" title="сравнение переводов, параллельные ссылки">1</a></sup> Egamiz menga O‘z so‘zini ayon qildi:</div>
  <div id="2"><sup><a href="https://www.kitobook.com/compare/book/26/22/2/" title="сравнение переводов, параллельные ссылки">2</a></sup> “Ey inson, qotillar shahrini hukm qilgin. Uning jirkanch odatlarini yuziga solgin.</div>
  <div id="3"><sup><a href="https://www.kitobook.com/compare/book/26/22/3/" title="сравнение переводов, параллельные ссылки">3</a></sup> Shunday deb ayt: Egamiz Rabbiy aytmoqda: ey Quddus, sen o‘z ko‘chalaringda qon to‘kib, boshingga balo orttirding. Butlar yasab, o‘zingni bulg‘ading.</div>
  <div id="4"><sup><a href="https://www.kitobook.com/compare/book/26/22/4/" title="сравнение переводов, параллельные ссылки">4</a></sup> To‘kkan o‘sha qon uchun sen aybdor bo‘lding, yasagan butlar bilan bulg‘anding. Halokat kuningni yaqinlashtirding. O‘z hayotingga yakun yasading! Shu bois xalqlar seni mazax qilishlariga, yurtlar ustingdan kulishlariga Men yo‘l qo‘yaman.</div>
  <div id="5"><sup><a href="https://www.kitobook.com/compare/book/26/22/5/" title="сравнение переводов, параллельные ссылки">5</a></sup> Ey yomon ot chiqargan, g‘alayonga to‘la shahar, uzog‘u yaqindagilar seni mazax qiladilar.”</div>
  <div id="6"><sup><a href="https://www.kitobook.com/compare/book/26/22/6/" title="сравнение переводов, параллельные ссылки">6</a></sup> “Shahardagi Isroil yo‘lboshchilari o‘z mansabidan foydalanib, qon to‘kadilar.</div>
  <div id="7"><sup><a href="https://www.kitobook.com/compare/book/26/22/7/" title="сравнение переводов, параллельные ссылки">7</a></sup> U yerdagi odamlar ota–onasini xor qiladilar, musofirlarni aldaydilar, yetim va bevalarga zulm o‘tkazadilar.</div>
  <div id="8"><sup><a href="https://www.kitobook.com/compare/book/26/22/8/" title="сравнение переводов, параллельные ссылки">8</a></sup> Muqaddas narsalarimni xor qilib, Shabbat kunlarimni bulg‘aydilar.</div>
  <div id="9"><sup><a href="https://www.kitobook.com/compare/book/26/22/9/" title="сравнение переводов, параллельные ссылки">9</a></sup> Ba’zilari odamlarni o‘ldirish uchun tuhmat qiladilar. Butxonalarda keltirilgan qurbonliklardan tanovul qiladilar, o‘zlarining shahvoniy hirslarini qondirish bilan ovora bo‘ladilar.</div>
  <div id="10"><sup><a href="https://www.kitobook.com/compare/book/26/22/10/" title="сравнение переводов, параллельные ссылки">10</a></sup> Boshqalari o‘gay onalari bilan yotadilar, hayz ko‘rgan ayollarni zo‘rlaydilar.</div>
  <div id="11"><sup><a href="https://www.kitobook.com/compare/book/26/22/11/" title="сравнение переводов, параллельные ссылки">11</a></sup> Qo‘shnining xotini bilan jirkanch ishlar qiladilar, kelinlarini uyatsizlarcha bulg‘aydilar, tug‘ishgan singillarining nomusiga tegadilar.</div>
  <div id="12"><sup><a href="https://www.kitobook.com/compare/book/26/22/12/" title="сравнение переводов, параллельные ссылки">12</a></sup> Shahardagi ba’zi odamlar pul uchun odam o‘ldiradilar. Bergan qarzidan foiz undiradilar, o‘zganing bor–yo‘g‘ini tortib olib, daromad ko‘radilar. Meni esa unutib yubordilar!” deb aytmoqda EgamizRabbiy.</div>
  <div id="13"><sup><a href="https://www.kitobook.com/compare/book/26/22/13/" title="сравнение переводов, параллельные ссылки">13</a></sup> Noxaq foyda ko‘rganingiz uchun, qon to‘kkaningiz uchun Men g‘azab ichra kaftimni kaftimga uraman.</div>
  <div id="14"><sup><a href="https://www.kitobook.com/compare/book/26/22/14/" title="сравнение переводов, параллельные ссылки">14</a></sup> Adabingizni bergan kunim mardligingizni ko‘raman, o‘shanda Men bilan olishishga qurbingiz yetarmikan? Men, Egangiz aytganlarimni amalga oshiraman.</div>
  <div id="15"><sup><a href="https://www.kitobook.com/compare/book/26/22/15/" title="сравнение переводов, параллельные ссылки">15</a></sup> Men sizlarni xalqlar orasiga tarqatib tashlayman, boshqa yurtlarga quvib yuboraman, iflos qilmishlaringizga chek qo‘yaman.</div>
  <div id="16"><sup><a href="https://www.kitobook.com/compare/book/26/22/16/" title="сравнение переводов, параллельные ссылки">16</a></sup> Begona xalqlar sizlarni xor qilganda, Egangiz Men ekanligimni bilib olasizlar.”</div>
  <div id="17"><sup><a href="https://www.kitobook.com/compare/book/26/22/17/" title="сравнение переводов, параллельные ссылки">17</a></sup> Egamiz menga O‘z so‘zini ayon qildi:</div>
  <div id="18"><sup><a href="https://www.kitobook.com/compare/book/26/22/18/" title="сравнение переводов, параллельные ссылки">18</a></sup> “Ey inson, Isroil xalqi Men uchun toshqolday qadrsiz bo‘lib qoldi. Kumush eritilgandan keyin o‘choqda qotib qolgan mis, qalay, temir va qo‘rg‘oshin qorishmasi kabidir bu xalq.</div>
  <div id="19"><sup><a href="https://www.kitobook.com/compare/book/26/22/19/" title="сравнение переводов, параллельные ссылки">19</a></sup> Egamiz Rabbiy shunday demoqda: “Sizlar toshqolday bo‘lib qolganingiz uchun, Men sizlarni Quddusga yig‘aman.</div>
  <div id="20"><sup><a href="https://www.kitobook.com/compare/book/26/22/20/" title="сравнение переводов, параллельные ссылки">20</a></sup> Kumush, mis, qalay, temir va qo‘rg‘oshin o‘choqqa qanday yig‘ilsa, eritish uchun tagiga olov qanday yoqilsa, Men xuddi shunday qahru g‘azab bilan sizlarni yig‘aman, hammangizni shaharda eritib yo‘q qilaman.</div>
  <div id="21"><sup><a href="https://www.kitobook.com/compare/book/26/22/21/" title="сравнение переводов, параллельные ссылки">21</a></sup> Ha, Men sizlarni Quddusga yig‘ib olaman, g‘azabim olovini sizga sochaman. Sizlar erib yo‘q bo‘lib ketasizlar.</div>
  <div id="22"><sup><a href="https://www.kitobook.com/compare/book/26/22/22/" title="сравнение переводов, параллельные ссылки">22</a></sup> Kumush o‘choqda eriganday, sizlar qahrim o‘tida erib yo‘q bo‘lasizlar. Shunda ustingizga g‘azab o‘tini sochgan Egangiz Men ekanligimni bilib olasizlar.”</div>
  <div id="23"><sup><a href="https://www.kitobook.com/compare/book/26/22/23/" title="сравнение переводов, параллельные ссылки">23</a></sup> Egamiz menga O‘z so‘zini ayon qildi:</div>
  <div id="24"><sup><a href="https://www.kitobook.com/compare/book/26/22/24/" title="сравнение переводов, параллельные ссылки">24</a></sup> “Ey inson, Isroil xalqiga shunday deb ayt: Sizlar qahr kunida poklanmagan, ustiga yomg‘ir yog‘magan bir yurtdirsiz.</div>
  <div id="25"><sup><a href="https://www.kitobook.com/compare/book/26/22/25/" title="сравнение переводов, параллельные ссылки">25</a></sup> Yurtingizdagi shahzodalar o‘kirayotgan, o‘ljasini tilka–pora qilayotgan sherga o‘xshaydi. Ular odamxo‘rlik qiladilar, mulku boylikni qo‘lga kiritadilar, qotilliklar qilib, bevalarning sonini ko‘paytiradilar.</div>
  <div id="26"><sup><a href="https://www.kitobook.com/compare/book/26/22/26/" title="сравнение переводов, параллельные ссылки">26</a></sup> Ruhoniylar qonunimni buzib, muqaddas narsalarimni bulg‘adilar. Muqaddas bilan oddiy narsaning farqiga bormadilar. Odamlarga nima haromu nima halol ekanini o‘rgatmadilar, Shabbat kunlariga rioya qilmadilar, xullas xalqim orasida Men beobro‘ bo‘ldim.</div>
  <div id="27"><sup><a href="https://www.kitobook.com/compare/book/26/22/27/" title="сравнение переводов, параллельные ссылки">27</a></sup> Isroil yo‘lboshchilari o‘ljasini tilka–pora qilayotgan bo‘riga o‘xshaydilar. Ular boylik orttirish uchun qon to‘kadilar, odamlarning jonini oladilar.</div>
  <div id="28"><sup><a href="https://www.kitobook.com/compare/book/26/22/28/" title="сравнение переводов, параллельные ссылки">28</a></sup> Payg‘ambarlar esa devorni oqlagan mardikorlar kabi, ularning bu gunohlarini oqlaydilar. Yolg‘on vahiylar ko‘rib, soxta bashoratlar aytadilar. Men ularga gapirmasam ham,“Egamiz Rabbiy shunday demoqda” deb gapiradilar.</div>
  <div id="29"><sup><a href="https://www.kitobook.com/compare/book/26/22/29/" title="сравнение переводов, параллельные ссылки">29</a></sup> Bu yurtdagi odamlar qallobligu o‘g‘irlik qiladilar, kambag‘alu nochorni ezadilar, musofirning bor–yo‘g‘ini tortib oladilar, haqini talab qilishga yo‘l qo‘ymaydilar.</div>
  <div id="30"><sup><a href="https://www.kitobook.com/compare/book/26/22/30/" title="сравнение переводов, параллельные ссылки">30</a></sup> Devorni qayta quradigan, devorning o‘pirilib tushgan joyida turib, yurtni himoya qiladigan birorta odam bormikan, deya ularning orasidan izladim. Ammo yurtni qahrimdan saqlab qolmoqchi bo‘lgan bunday odamni topa olmadim.</div>
  <div id="31"><sup><a href="https://www.kitobook.com/compare/book/26/22/31/" title="сравнение переводов, параллельные ссылки">31</a></sup> Shuning uchun Men ularga qahrimni sochaman, hammasini g‘azabim olovida yo‘q qilaman. Qilgan qilmishlariga yarasha jazosini beraman”, deb aytmoqda Egamiz Rabbiy.</div>
</div>