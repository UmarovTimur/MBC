<div itemprop="articleBody" class="text">
  <div id="1"><sup><a href="https://www.kitobook.com/compare/book/26/29/1/" title="сравнение переводов, параллельные ссылки">1</a></sup> Surgun bo‘lgan paytimizning o‘ninchi yili o‘ninchi oyning o‘n ikkinchi kunida Egamiz menga O‘z so‘zini ayon qildi:</div>
  <div id="2"><sup><a href="https://www.kitobook.com/compare/book/26/29/2/" title="сравнение переводов, параллельные ссылки">2</a></sup> “Ey inson, Misr fir’avniga yuzlan. Unga va butun Misr xalqiga qarshi bashorat qilib ayt:</div>
  <div id="3"><sup><a href="https://www.kitobook.com/compare/book/26/29/3/" title="сравнение переводов, параллельные ссылки">3</a></sup> Egamiz Rabbiy shunday demoqda: “Ey Misr fir’avni, Men senga qarshiman. Sen Nil havzalarida cho‘zilib yotgan bamisoli buyuk ajdarhodirsan. Sen: “Nil daryosi mening shaxsiy mulkim, uni o‘zim uchun yaratganman”, deb aytasan.</div>
  <div id="4"><sup><a href="https://www.kitobook.com/compare/book/26/29/4/" title="сравнение переводов, параллельные ссылки">4</a></sup> Ammo Men jag‘laringga ilmoqlar solaman. Teringdagi tangachalaringga baliqlarni yopishtiraman. Seni teringga yopishgan baliqlar bilan birga quruqlikka tortib chiqaraman.</div>
  <div id="5"><sup><a href="https://www.kitobook.com/compare/book/26/29/5/" title="сравнение переводов, параллельные ссылки">5</a></sup> Men seni va havzalaringdagi hamma baliqlarni sahroga uloqtirib tashlayman. Sen ochiq maydonda yotasan. Seni olib, ko‘madigan odam bo‘lmaydi. Men seni dasht hayvonlariyu osmon qushlariga yem qilib beraman.</div>
  <div id="6"><sup><a href="https://www.kitobook.com/compare/book/26/29/6/" title="сравнение переводов, параллельные ссылки">6</a></sup> Shunda butun Misr xalqi Egangiz Men ekanligimni bilib oladi. Sen xalqim Isroil uchun qamish hassaday bo‘lding.</div>
  <div id="7"><sup><a href="https://www.kitobook.com/compare/book/26/29/7/" title="сравнение переводов, параллельные ссылки">7</a></sup> Ular seni ushlaganda, sen yorilib, qo‘llarini kesib yubording. Senga suyanganlarida sinib, bellarini chiqarib yubording.”</div>
  <div id="8"><sup><a href="https://www.kitobook.com/compare/book/26/29/8/" title="сравнение переводов, параллельные ссылки">8</a></sup> Shu bois EgamizRabbiy aytmoqda: “Men sening boshingga qilich keltiraman, odamu hayvonlaringni qilich tig‘idan o‘tkazaman.</div>
  <div id="9"><sup><a href="https://www.kitobook.com/compare/book/26/29/9/" title="сравнение переводов, параллельные ссылки">9</a></sup> Butun Misr yurtini tashlandiq xarobazorga aylantiraman. O‘shanda Egang Men ekanligimni bilib olasan. Sen: “Nil meniki, men o‘zim uni yaratdim”, deb aytganing uchun,</div>
  <div id="10"><sup><a href="https://www.kitobook.com/compare/book/26/29/10/" title="сравнение переводов, параллельные ссылки">10</a></sup> Men senga va sening barcha havzalaringga qarshi chiqaman. Butun Misr yurtini butunlay xarob qilaman. Migdoldan tortib, to Savanaygacha va janubdagi Habashiston hududigacha hamma yerlarini tashlandiq qilaman.</div>
  <div id="11"><sup><a href="https://www.kitobook.com/compare/book/26/29/11/" title="сравнение переводов, параллельные ссылки">11</a></sup> Odam u yerga oyog‘ini bosmaydi, hayvonlar ham u yerdan yurmaydi. Qirq yil mobaynida u yerda hech kim yashamaydi.</div>
  <div id="12"><sup><a href="https://www.kitobook.com/compare/book/26/29/12/" title="сравнение переводов, параллельные ссылки">12</a></sup> Men Misr yurtini dunyodagi eng xarob yurtga aylantiraman. U yerdagi shaharlar qirq yil mobaynida tashlandiq bo‘lib yotadi, vayronalari boshqa shaharlardan battar bo‘ladi. Men Misrliklarni xalqlar orasiga tarqatib tashlayman, boshqa yurtlarga quvib yuboraman.”</div>
  <div id="13"><sup><a href="https://www.kitobook.com/compare/book/26/29/13/" title="сравнение переводов, параллельные ссылки">13</a></sup> Egamiz Rabbiy yana shunday demoqda:“Qirq yil o‘tgach, Men xalqlar orasiga tarqatib yuborgan Misrliklarni yig‘ib olaman.</div>
  <div id="14"><sup><a href="https://www.kitobook.com/compare/book/26/29/14/" title="сравнение переводов, параллельные ссылки">14</a></sup> Ularni yana farovonlikka erishtirib, o‘z ona yurti Patro‘sga olib kelaman. Ularning shohligi ojiz bir shohlik bo‘ladi.</div>
  <div id="15"><sup><a href="https://www.kitobook.com/compare/book/26/29/15/" title="сравнение переводов, параллельные ссылки">15</a></sup> Ha, ular dunyoning eng ojiz shohligi bo‘lib, hech qachon boshqa xalqlardan ustun bo‘lishmaydi. Men ularni shu qadar ahamiyatsiz qilamanki, ular o‘z hukmini boshqa xalqlarga o‘tkaza olmaydi.</div>
  <div id="16"><sup><a href="https://www.kitobook.com/compare/book/26/29/16/" title="сравнение переводов, параллельные ссылки">16</a></sup> Xalqim Isroil endi hech qachon o‘z umidini Misrga bog‘lamaydi. Ular Misrdan yordam so‘rab, gunoh qilganlarini doimo eslarida tutadilar. O‘shanda Egasi Rabbiy Men ekanligimni bilib oladilar.”</div>
  <div id="17"><sup><a href="https://www.kitobook.com/compare/book/26/29/17/" title="сравнение переводов, параллельные ссылки">17</a></sup> Surgun bo‘lgan paytimizning yigirma yettinchi yili birinchi oyning birinchi kunida Egamiz menga O‘z so‘zini ayon qildi:</div>
  <div id="18"><sup><a href="https://www.kitobook.com/compare/book/26/29/18/" title="сравнение переводов, параллельные ссылки">18</a></sup> “Ey inson, Bobil shohi Navuxadnazar Tirga qarshi shiddatli urush olib bordi. Bobil lashkarlarining sochlari to‘kilib, yelkalari shilinib yallig‘landi. Ammo qilgan mehnatlariga yarasha ular Tirdan hech qanday o‘lja ololmadilar.”</div>
  <div id="19"><sup><a href="https://www.kitobook.com/compare/book/26/29/19/" title="сравнение переводов, параллельные ссылки">19</a></sup> Shu bois Egamiz Rabbiy aytmoqda: “Men Misr yurtini Bobil shohi Navuxadnazarga beraman. U Misrni talon–taroj qilib, u yerdagi boyliklarni o‘zi bilan olib ketadi. Misr boyliklari Bobil lashkarlari uchun mehnat haqi bo‘ladi.</div>
  <div id="20"><sup><a href="https://www.kitobook.com/compare/book/26/29/20/" title="сравнение переводов, параллельные ссылки">20</a></sup> Ha, Men Misr yurtini Bobil shohiga mehnat haqi qilib berdim, chunki u va uning lashqarlari Mening xizmatimni kildilar”, deb aytmoqda Egamiz Rabbiy.</div>
  <div id="21"><sup><a href="https://www.kitobook.com/compare/book/26/29/21/" title="сравнение переводов, параллельные ссылки">21</a></sup> “O‘sha kuni Men Isroil xalqining qudratini tiklayman. Bu so‘zlarimni xalqimga yetkazishing uchun Men senga kuch beraman. O‘shanda Egangiz Men ekanligimni ular bilib oladilar.”</div>
</div>