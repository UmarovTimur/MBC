<div itemprop="articleBody" class="text">
  <div id="1"><sup><a href="https://www.kitobook.com/compare/book/09/18/1/" title="сравнение переводов, параллельные ссылки">1</a></sup> Shoul bilan Dovudning suhbati endi tugagan ham ediki, Yo‘natanning ko‘ngli Dovudga bog‘landi, Yo‘natan uni o‘z joni kabi aziz ko‘rdi.</div>
  <div id="2"><sup><a href="https://www.kitobook.com/compare/book/09/18/2/" title="сравнение переводов, параллельные ссылки">2</a></sup> O‘sha kundan boshlab Shoul Dovudni yonida olib qoldi, otasining uyiga qaytib ketishiga ijozat bermadi.</div>
  <div id="3"><sup><a href="https://www.kitobook.com/compare/book/09/18/3/" title="сравнение переводов, параллельные ссылки">3</a></sup> Yo‘natan Dovudni o‘z joniday aziz ko‘rgani uchun u bilan ahd qildi.</div>
  <div id="4"><sup><a href="https://www.kitobook.com/compare/book/09/18/4/" title="сравнение переводов, параллельные ссылки">4</a></sup> Ustidagi kiyimini yechib berdi, sovuti, qilichi, kamoni va kamarini ham Dovudga hadya qildi.</div>
  <div id="5"><sup><a href="https://www.kitobook.com/compare/book/09/18/5/" title="сравнение переводов, параллельные ссылки">5</a></sup> Shoul Dovudni qayerga jo‘natmasin, Dovud muvaffaqiyatga erishdi. Shu bois Shoul unga qo‘shinidagi katta lavozimni berdi. Bu voqeadan barcha xalq ham, Shoulning xizmatkorlari ham xushnud bo‘lishdi.</div>
  <div id="6"><sup><a href="https://www.kitobook.com/compare/book/09/18/6/" title="сравнение переводов, параллельные ссылки">6</a></sup> Dovud Go‘liyotni o‘ldirgandan keyin, lashkar o‘z uylariga qaytayotgan edi. Isroilning hamma shaharlaridan kelgan ayollar childirma va torli musiqa asboblarini chalib, o‘yin–kulgi qilib, shoh Shoulni kutib olgani chiqishdi.</div>
  <div id="7"><sup><a href="https://www.kitobook.com/compare/book/09/18/7/" title="сравнение переводов, параллельные ссылки">7</a></sup> Yayrab– o‘ynasharkan, shu qo‘shiqni aytishardi: “Shoul minglarchasini o‘ldirdi, Dovud esa o‘n minglarchasini!”</div>
  <div id="8"><sup><a href="https://www.kitobook.com/compare/book/09/18/8/" title="сравнение переводов, параллельные ссылки">8</a></sup> Bu so‘zlar Shoulga og‘ir botdi, uning g‘ashini keltirdi. “Dovudga o‘n mingtasini, menga esa mingtasini berishdi! Unga shoh bo‘lishdan boshqa yana nima qoldi?!” deb o‘yladi.</div>
  <div id="9"><sup><a href="https://www.kitobook.com/compare/book/09/18/9/" title="сравнение переводов, параллельные ссылки">9</a></sup> Shunday qilib, o‘sha kundan boshlab Shoul Dovudga yomon ko‘z bilan qaray boshladi.</div>
  <div id="10"><sup><a href="https://www.kitobook.com/compare/book/09/18/10/" title="сравнение переводов, параллельные ссылки">10</a></sup> Ertasi kuni Xudo yuborgan yovuz ruh Shoulni qamrab oldi, u o‘z uyida jazavaga tushdi. Dovud har galgiday yana lira chalib o‘tirar, Shoulning qo‘lida nayza bor edi.</div>
  <div id="11"><sup><a href="https://www.kitobook.com/compare/book/09/18/11/" title="сравнение переводов, параллельные ссылки">11</a></sup> U o‘zicha: “Dovudni nayza bilan urib devorga qoqib qo‘yaman”, deb nayzani unga qaratib otdi. Lekin Dovud ikki safar ham unga chap berib qutulib qoldi.</div>
  <div id="12"><sup><a href="https://www.kitobook.com/compare/book/09/18/12/" title="сравнение переводов, параллельные ссылки">12</a></sup> Shoul Dovuddan qo‘rqardi. Chunki Egamiz Dovud bilan birga edi, Shoulni esa tark etgan edi.</div>
  <div id="13"><sup><a href="https://www.kitobook.com/compare/book/09/18/13/" title="сравнение переводов, параллельные ссылки">13</a></sup> Shu sababli Shoul Dovudni yonidan uzoqlashtirdi, uni mingta sipohga bosh etib tayinladi. Dovud lashkarga bosh bo‘lib, jangga borardi.</div>
  <div id="14"><sup><a href="https://www.kitobook.com/compare/book/09/18/14/" title="сравнение переводов, параллельные ссылки">14</a></sup> Egamiz Dovud bilan bo‘lgani uchun, u har qanday ishning uddasidan chiqardi.</div>
  <div id="15"><sup><a href="https://www.kitobook.com/compare/book/09/18/15/" title="сравнение переводов, параллельные ссылки">15</a></sup> Dovudning katta muvaffaqiyatini ko‘rib, Shoul battarroq qo‘rqardi.</div>
  <div id="16"><sup><a href="https://www.kitobook.com/compare/book/09/18/16/" title="сравнение переводов, параллельные ссылки">16</a></sup> Butun Yahudo va Isroil xalqi Dovudni yaxshi ko‘rardi, chunki Dovud ularning oldingi safida yurib, jangga borardi.</div>
  <div id="17"><sup><a href="https://www.kitobook.com/compare/book/09/18/17/" title="сравнение переводов, параллельные ссылки">17</a></sup> Bir kun Shoul Dovudga dedi: — To‘ng‘ich qizim Meravni senga beraman. Faqat dovyurak bo‘lib, men uchun Egamizning urushlariga bosh bo‘l. Shoul: “Dovud mening qo‘lim bilan emas, Filistlarning qo‘li bilan o‘ldirilsin”, deb o‘ylardi.</div>
  <div id="18"><sup><a href="https://www.kitobook.com/compare/book/09/18/18/" title="сравнение переводов, параллельные ссылки">18</a></sup> Dovud Shoulga: — Men o‘zim kim bo‘libman, yoki Isroilda oilam, otam xonadoni nima bo‘libdiki, shohga kuyov bo‘lsam?! — dedi.</div>
  <div id="19"><sup><a href="https://www.kitobook.com/compare/book/09/18/19/" title="сравнение переводов, параллельные ссылки">19</a></sup> Shunday qilib, Shoulning qizi Merav Dovudga uzatiladigan bo‘ldi. Lekin Shoul qizini, Dovud qolib, Maxlalik Odriyolga turmushga berdi.</div>
  <div id="20"><sup><a href="https://www.kitobook.com/compare/book/09/18/20/" title="сравнение переводов, параллельные ссылки">20</a></sup> Shoulning boshqa qizi Mixal esa Dovudga ko‘ngil qo‘ygan edi. Buni eshitgan Shoul xursand bo‘ldi.</div>
  <div id="21"><sup><a href="https://www.kitobook.com/compare/book/09/18/21/" title="сравнение переводов, параллельные ссылки">21</a></sup> “Dovudga Mixalni beraman, qizimni berib, Dovudni tuzog‘imga ilintirib olaman, Filistlar esa uni o‘ldiradi”, deb o‘yladi. — Endi bu safar qulay fursat yetdi, menga kuyov bo‘lasan, — dedi Dovudga Shoul.</div>
  <div id="22"><sup><a href="https://www.kitobook.com/compare/book/09/18/22/" title="сравнение переводов, параллельные ссылки">22</a></sup> Keyin Shoul a’yonlariga: — Dovudga, shoh sendan xursand, hamma xizmatkorlari ham seni yaxshi ko‘radi, shohga kuyov bo‘ladigan payting keldi, deb yashirincha aytinglar, — dedi.</div>
  <div id="23"><sup><a href="https://www.kitobook.com/compare/book/09/18/23/" title="сравнение переводов, параллельные ссылки">23</a></sup> Shoulning a’yonlari bu gapni Dovudga yetkazishdi. Dovud esa shunday javob qaytardi: — Men kambag‘al, arzimas bir odam bo‘lsam, shohga kuyov bo‘lish, sizlar aytganday, osonmi?!</div>
  <div id="24"><sup><a href="https://www.kitobook.com/compare/book/09/18/24/" title="сравнение переводов, параллельные ссылки">24</a></sup> A’yonlar, o‘z navbatida, Dovudning gaplarini Shoulga yetkazishdi.</div>
  <div id="25"><sup><a href="https://www.kitobook.com/compare/book/09/18/25/" title="сравнение переводов, параллельные ссылки">25</a></sup> Shoul shunday amr berdi: — Dovudga, shoh g‘animlaridan o‘ch olmoqchi, shuning uchun qalinga yuzta Filistning sunnat terisidan boshqa narsa istamaydi, deb aytinglar. Shoul shu yo‘sinda Dovudning Filistlar qo‘liga tushib nobud bo‘lishini rejalashtirgan edi.</div>
  <div id="26"><sup><a href="https://www.kitobook.com/compare/book/09/18/26/" title="сравнение переводов, параллельные ссылки">26</a></sup> A’yonlar Shoulning aytganlarini Dovudga yetkazishdi. Dovud, o‘shanda shohga kuyov bo‘lishga haqli bo‘lar ekanman–da, deb sevindi. Belgilangan kundan oldin,</div>
  <div id="27"><sup><a href="https://www.kitobook.com/compare/book/09/18/27/" title="сравнение переводов, параллельные ссылки">27</a></sup> Dovud va uning odamlari borib, ikki yuzta Filistni o‘ldirdi. Dovud o‘ldirilgan Filistlarning sunnat terisini bitta ham qoldirmay, shohga keltirib berib, shohning kuyovi degan nomga munosib ishlarni bajardi. Shundan so‘ng Shoul qizi Mixalni Dovudga turmushga berdi.</div>
  <div id="28"><sup><a href="https://www.kitobook.com/compare/book/09/18/28/" title="сравнение переводов, параллельные ссылки">28</a></sup> Shoul endi aniq bildiki, Egamiz Dovud bilan birga ekan, qizi Mixal ham Dovudni sevar ekan.</div>
  <div id="29"><sup><a href="https://www.kitobook.com/compare/book/09/18/29/" title="сравнение переводов, параллельные ссылки">29</a></sup> Shunday qilib, Dovuddan yanada hadiksirab, umrining oxirigacha unga dushman bo‘lib qoldi.</div>
  <div id="30"><sup><a href="https://www.kitobook.com/compare/book/09/18/30/" title="сравнение переводов, параллельные ссылки">30</a></sup> Filist beklari qachon hujum qilsalar, Dovud Shoulning boshqa lashkarboshilariga qaraganda ortiq zafarga erishardi. Shu sababdan Dovud katta shuhrat qozondi.</div>
</div>