<div itemprop="articleBody" class="text">
  <div id="1"><sup><a href="https://www.kitobook.com/compare/book/09/21/1/" title="сравнение переводов, параллельные ссылки">1</a></sup> Dovud Nav shahridagi ruhoniy Oximalekning huzuriga bordi. Oximalek Dovudni kutib olarkan: — Nimaga yolg‘izsan? Nega yoningda hech kim yo‘q? — deb qo‘rquv ichra so‘radi.</div>
  <div id="2"><sup><a href="https://www.kitobook.com/compare/book/09/21/2/" title="сравнение переводов, параллельные ссылки">2</a></sup> — Shoh menga bir topshiriq berdi, — dedi Dovud. — Senga bergan topshirig‘imni hech kim bilmasin, dedi. Shuning uchun odamlarimga, falon joyga borib turinglar, deb tayinlab keldim.</div>
  <div id="3"><sup><a href="https://www.kitobook.com/compare/book/09/21/3/" title="сравнение переводов, параллельные ссылки">3</a></sup> Hozir yeyishga biror narsangiz bormi? Menga beshta non, yoki qo‘lingizga nima ilinsa, bering.</div>
  <div id="4"><sup><a href="https://www.kitobook.com/compare/book/09/21/4/" title="сравнение переводов, параллельные ссылки">4</a></sup> — Oddiy nonimiz yo‘q, — deb javob berdi ruhoniy, — agar odamlaring ayollardan o‘zlarini tiygan bo‘lishsa, nazr qilingan nonimiz bor.</div>
  <div id="5"><sup><a href="https://www.kitobook.com/compare/book/09/21/5/" title="сравнение переводов, параллельные ссылки">5</a></sup> — Yo‘lga chiqqanimizdan buyon ayollarga yaqinlashganimiz yo‘q, — dedi Dovud. — Safarimizning maqsadi oddiy bo‘lganda ham, odamlarim o‘zlarini pok tutadi. Ayniqsa, bu safarimizda odamlarim o‘zlarini juda pok tutdilar.</div>
  <div id="6"><sup><a href="https://www.kitobook.com/compare/book/09/21/6/" title="сравнение переводов, параллельные ссылки">6</a></sup> Shundan keyin ruhoniy unga muqaddas non berdi. Bu yerda Xudoga bag‘ishlangan nondan boshqa non yo‘q edi. Bu non, Egamizning huzurida turgandan keyin, issiq non keltirilgan kuni olib qo‘yilgandi.</div>
  <div id="7"><sup><a href="https://www.kitobook.com/compare/book/09/21/7/" title="сравнение переводов, параллельные ссылки">7</a></sup> O‘sha kuni Shoulning Doyeg degan xizmatkori ham shu yerda edi. U Edomlik bo‘lib, Shoulning bosh cho‘poni edi. Doyeg Egamiz huzuriga rasm–rusumlarni ado etgani kelgandi.</div>
  <div id="8"><sup><a href="https://www.kitobook.com/compare/book/09/21/8/" title="сравнение переводов, параллельные ссылки">8</a></sup> — Yoningizda nayza yoki qilich yo‘qmi? — deb so‘radi Dovud Oximalekdan. — Shohning topshirig‘i shoshilinch bo‘lgani uchun o‘zim bilan na qilichimni olibman, na boshqa qurolimni.</div>
  <div id="9"><sup><a href="https://www.kitobook.com/compare/book/09/21/9/" title="сравнение переводов, параллельные ссылки">9</a></sup> — Elox vodiysida o‘zing o‘ldirgan Filist Go‘liyotning qilichi bor, — dedi ruhoniy. — Efod orqasida matoga o‘rog‘liq turibdi. Bu yerda boshqa qurol yo‘q. Xohlasang, o‘shani olaver. — O‘sha qilichni menga beraqoling, unaqasi topilmaydi, — dedi Dovud.</div>
  <div id="10"><sup><a href="https://www.kitobook.com/compare/book/09/21/10/" title="сравнение переводов, параллельные ссылки">10</a></sup> Dovud Shouldan qochib, o‘sha kuni Gat shohi Oxishning huzuriga bordi.</div>
  <div id="11"><sup><a href="https://www.kitobook.com/compare/book/09/21/11/" title="сравнение переводов, параллельные ссылки">11</a></sup> Oxishning xizmatkorlari: — Bu Isroil shohi Dovud–ku! — deyishdi. — Odamlar: “Shoul minglarchasini o‘ldirdi, Dovud esa o‘n minglarchasini”, deb o‘ynab qo‘shiq aytgan edi–ku.</div>
  <div id="12"><sup><a href="https://www.kitobook.com/compare/book/09/21/12/" title="сравнение переводов, параллельные ссылки">12</a></sup> Bu gaplar Dovudni cho‘chitib qo‘ydi. U Gat shohi Oxishdan juda qo‘rqardi.</div>
  <div id="13"><sup><a href="https://www.kitobook.com/compare/book/09/21/13/" title="сравнение переводов, параллельные ссылки">13</a></sup> Dovud ularning ko‘z o‘ngida qiyofasini o‘zgartirdi, ularning oldida o‘zini telbalikka solar, saroy darvozasini timdalab, so‘laklarini soqoliga oqizardi.</div>
  <div id="14"><sup><a href="https://www.kitobook.com/compare/book/09/21/14/" title="сравнение переводов, параллельные ссылки">14</a></sup> Oxish xizmatkorlariga dedi: — Qaranglar bu odamga! Jinnining o‘zi–ku! Nimaga uni mening huzurimga olib keldingizlar?</div>
  <div id="15"><sup><a href="https://www.kitobook.com/compare/book/09/21/15/" title="сравнение переводов, параллельные ссылки">15</a></sup> Mening oldimda jinnilik qilsin deb uni olib keldingizlarmi? Menga jinnilar kerakmidi?! Shu odamning saroyimga kirishi shartmi?!</div>
</div>