<div itemprop="articleBody" class="text">
  <div id="1"><sup><a href="https://www.kitobook.com/compare/book/09/04/1/" title="сравнение переводов, параллельные ссылки">1</a></sup> Butun Isroilda Shomuilning so‘zi vojib edi. Shu orada Filistlar urush boshlagan edi, Isroil lashkari ularga qarshi otlandi. Isroil lashkari Evanzor degan joyda, Filistlar esa Ofoq shahrida qarorgoh qurdilar.</div>
  <div id="2"><sup><a href="https://www.kitobook.com/compare/book/09/04/2/" title="сравнение переводов, параллельные ссылки">2</a></sup> Filistlar Isroil lashkariga qarshi saf tortdilar. Jang boshlandi, Filistlar Isroil lashkarini mag‘lub qildilar. Jang maydonida to‘rt mingga yaqin Isroil sipohlari nobud bo‘ldi.</div>
  <div id="3"><sup><a href="https://www.kitobook.com/compare/book/09/04/3/" title="сравнение переводов, параллельные ссылки">3</a></sup> Lashkar qarorgohga qaytgach, Isroil oqsoqollari shunday dedilar: — Nima uchun bugun Egamiz bizni Filistlarga mag‘lub qilib berdi? Egamizningahd sandig‘ini Shilo‘dan bu yerga olib kelaylik. Ahd sandig‘i bizning oramizda borsin, toki bizni g‘animlarimizning qo‘lidan qutqarsin.</div>
  <div id="4"><sup><a href="https://www.kitobook.com/compare/book/09/04/4/" title="сравнение переводов, параллельные ссылки">4</a></sup> Oqsoqollar ikki karub orasida taxt qurgan Sarvari Olamning ahd sandig‘ini Shilo‘dan olib kelish uchun odamlarni yubordilar. Elaxning ikkala o‘g‘li — Xo‘fnax bilan Finxaz ham jang bo‘layotgan joyga Xudoning ahd sandig‘ini olib kelish uchun yordamlashdilar.</div>
  <div id="5"><sup><a href="https://www.kitobook.com/compare/book/09/04/5/" title="сравнение переводов, параллельные ссылки">5</a></sup> Egamizning ahd sandig‘ini qarorgohga olib kelishganda, hamma Isroil xalqi shunday baland ovoz bilan baqirishdiki, hatto yer turgan joyidan qo‘zg‘alib ketdi.</div>
  <div id="6"><sup><a href="https://www.kitobook.com/compare/book/09/04/6/" title="сравнение переводов, параллельные ссылки">6</a></sup> Filistlar shovqin–suronni eshitib: — Ibroniylar qarorgohida nega bunchalik qattiq baqir–chaqir bo‘lyapti ekan? — deyishdi. Keyin Egamizning sandig‘ini qarorgohga olib kelganlarini bilib,</div>
  <div id="7"><sup><a href="https://www.kitobook.com/compare/book/09/04/7/" title="сравнение переводов, параллельные ссылки">7</a></sup> qo‘rqib ketishdi: — Xudolari qarorgohga kelibdi, endi sho‘rimiz quriydi! Bunaqasini hech qachon eshitmagandik!</div>
  <div id="8"><sup><a href="https://www.kitobook.com/compare/book/09/04/8/" title="сравнение переводов, параллельные ссылки">8</a></sup> Oh, sho‘rimiz qursin! Bunday qudratli xudolarning qo‘lidan kim bizni xalos qiladi? Sahroda Misrliklarni har baloga giriftor qilgan xudolar o‘shalar–ku!</div>
  <div id="9"><sup><a href="https://www.kitobook.com/compare/book/09/04/9/" title="сравнение переводов, параллельные ссылки">9</a></sup> Dadil bo‘ling, ey, Filistlar! Mard bo‘linglar! Aks holda ibroniylar sizlarga qanday bo‘ysungan bo‘lsalar, sizlar ham ularga shunday bo‘ysunib qolasizlar. Shuning uchun mardona kurashib, jang qilinglar!</div>
  <div id="10"><sup><a href="https://www.kitobook.com/compare/book/09/04/10/" title="сравнение переводов, параллельные ссылки">10</a></sup> Shundan so‘ng Filistlar qattiq hujum qilib, Isroil lashkarini mag‘lub etdilar. Isroil lashkarining bari uylariga qochib qoldi. Isroil lashkari shunchalik katta talafot ko‘rdilarki, ular o‘ttiz ming piyoda sipohidan ayrildi.</div>
  <div id="11"><sup><a href="https://www.kitobook.com/compare/book/09/04/11/" title="сравнение переводов, параллельные ссылки">11</a></sup> Xudoning sandig‘i ham qo‘ldan ketdi, Elaxning ikkala o‘g‘li — Xo‘fnax bilan Finxaz esa halok bo‘ldi.</div>
  <div id="12"><sup><a href="https://www.kitobook.com/compare/book/09/04/12/" title="сравнение переводов, параллельные ссылки">12</a></sup> Benyaminlik bir odam jang maydonidan qochib, o‘sha kuniyoq Shilo‘ga yetib keldi. U qayg‘udan kiyimlarini yirtgan, boshiga tuproq sochgan edi.</div>
  <div id="13"><sup><a href="https://www.kitobook.com/compare/book/09/04/13/" title="сравнение переводов, параллельные ссылки">13</a></sup> O‘sha odam Shilo‘ga yetib kelganda, Elax Xudoning sandig‘iga biror narsa bo‘lishidan xavotirlanib, yo‘l yoqasida kursida kutib o‘tirgan edi. Haligi odam shaharga kirib, bo‘lib o‘tgan voqealarni aytib bergan edi, butun shahar ahli dod–faryod ko‘tardi.</div>
  <div id="14"><sup><a href="https://www.kitobook.com/compare/book/09/04/14/" title="сравнение переводов, параллельные ссылки">14</a></sup> Elax shovqin– suronni eshitib: — Nimaga bunchalik shovqin? — deb so‘radi. O‘sha odam, bo‘lgan voqeadan Elaxni xabardor qilib qo‘yay, deb darrov uning yoniga keldi.</div>
  <div id="15"><sup><a href="https://www.kitobook.com/compare/book/09/04/15/" title="сравнение переводов, параллельные ссылки">15</a></sup> O‘sha paytda Elax to‘qson sakkiz yoshda bo‘lib, ko‘zlari xiralashgan, yaxshi ko‘ra olmasdi.</div>
  <div id="16"><sup><a href="https://www.kitobook.com/compare/book/09/04/16/" title="сравнение переводов, параллельные ссылки">16</a></sup> Haligi kishi Elaxga: — Men jang maydonidan kelyapman, u yerdan bugun qochib keldim, — dedi. — Nima bo‘ldi, o‘g‘lim? — deb so‘radi Elax.</div>
  <div id="17"><sup><a href="https://www.kitobook.com/compare/book/09/04/17/" title="сравнение переводов, параллельные ссылки">17</a></sup> Xabar keltirgan odam shunday dedi: — Isroil lashkari Filistlarning oldiga tushib qochdi. Lashkar katta talafot ko‘rdi. Ikkala o‘g‘lingiz — Xo‘fnax bilan Finxaz ham halok bo‘ldi. Xudoning sandig‘i esa qo‘ldan ketdi.</div>
  <div id="18"><sup><a href="https://www.kitobook.com/compare/book/09/04/18/" title="сравнение переводов, параллельные ссылки">18</a></sup> Elax hali ham darvoza yonidagi kursida o‘tirar edi. Xabarchi, Xudoning sandig‘ini Filistlar tortib oldi, deb aytishi bilan Elax kursidan orqasi bilan yiqildi. Keksaligi va semizligidan bo‘yni sinib, o‘sha zahoti jon berdi. U Isroilda qirq yil hakamlik qilgan edi.</div>
  <div id="19"><sup><a href="https://www.kitobook.com/compare/book/09/04/19/" title="сравнение переводов, параллельные ссылки">19</a></sup> Elaxning kelini — Finxazning xotini homilador bo‘lib, yaqin orada ko‘zi yorishi kerak edi. “Xudoning sandig‘i qo‘ldan ketdi, qaynatang va ering o‘ldi”, degan xabarni eshitishi bilanoq uni to‘lg‘oq tutib qoldi. U yerga cho‘nqayib o‘tirib, tug‘ib qo‘ydi.</div>
  <div id="20"><sup><a href="https://www.kitobook.com/compare/book/09/04/20/" title="сравнение переводов, параллельные ссылки">20</a></sup> Doya xotinlar unga o‘limi oldidan: — Qo‘rqma, o‘g‘il tug‘ding, — dedilar. Lekin u e’tibor bermadi, biror so‘z ham aytmadi.</div>
  <div id="21"><sup><a href="https://www.kitobook.com/compare/book/09/04/21/" title="сравнение переводов, параллельные ссылки">21</a></sup> Xudoning sandig‘i qo‘ldan ketgan, qaynatasi bilan eri o‘lgani uchun u: — Isroildan ulug‘vorlik ketdi, — deya chaqaloqqa Ixabod deb ism qo‘ydi.</div>
  <div id="22"><sup><a href="https://www.kitobook.com/compare/book/09/04/22/" title="сравнение переводов, параллельные ссылки">22</a></sup> Keyin u yana: — Xudoning sandig‘i qo‘ldan ketdi, Isroildan ulug‘vorlik ketdi, — dedi.</div>
</div>