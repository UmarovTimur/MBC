<div itemprop="articleBody" class="text">
  <div id="1"><sup><a href="https://www.kitobook.com/compare/book/09/28/1/" title="сравнение переводов, параллельные ссылки">1</a></sup> O‘sha kunlarda Filistlar Isroil lashkari bilan urush qilmoqchi bo‘lib, lashkarlarini to‘plashdi. Oxish Dovudga: — Bilib qo‘y, sen odamlaring bilan albatta men tomonda jang qilasizlar, — deb ta’kidladi.</div>
  <div id="2"><sup><a href="https://www.kitobook.com/compare/book/09/28/2/" title="сравнение переводов, параллельные ссылки">2</a></sup> — O‘shanda siz men, qulingizning nimalar qilishimni ko‘rasiz, — dedi Dovud. — Yaxshi, — dedi Oxish, — sen doimo mening shaxsiy qo‘riqchim bo‘lib qolasan.</div>
  <div id="3"><sup><a href="https://www.kitobook.com/compare/book/09/28/3/" title="сравнение переводов, параллельные ссылки">3</a></sup> Shomuil olamdan o‘tganda, butun Isroil xalqi unga aza tutgan va uni o‘z shahri Ramaga dafn qilishgan edi. Shoul esa arvoh chaqiruvchilarni va folbinlarni yurtdan yo‘qotib yuborgan edi.</div>
  <div id="4"><sup><a href="https://www.kitobook.com/compare/book/09/28/4/" title="сравнение переводов, параллельные ссылки">4</a></sup> Shu orada Filistlar to‘planib, Shunam shahriga borib qarorgoh qurishdi. Shoul ham jamiki Isroil qo‘shinini yig‘ib, Gilbova tog‘ida qarorgoh qurdi.</div>
  <div id="5"><sup><a href="https://www.kitobook.com/compare/book/09/28/5/" title="сравнение переводов, параллельные ссылки">5</a></sup> Shoul Filistlar qo‘shinini ko‘rdiyu, qattiq qo‘rqib ketdi, uni vahima bosdi.</div>
  <div id="6"><sup><a href="https://www.kitobook.com/compare/book/09/28/6/" title="сравнение переводов, параллельные ссылки">6</a></sup> Shoul “Nima qilay?” deb Egamizning xohish–irodasini bilmoqchi bo‘lgan edi, U Shoulga na tushida, na ruhoniylar va na payg‘ambarlar orqali javob berdi.</div>
  <div id="7"><sup><a href="https://www.kitobook.com/compare/book/09/28/7/" title="сравнение переводов, параллельные ссылки">7</a></sup> Shundan keyin Shoul a’yonlariga: — Menga birorta arvoh chaqiradigan ayolni topib kelinglar, uning oldiga borib maslahat solayin, — deb farmon berdi. — En–Do‘rda bir arvoh chaqiradigan ayol bor, — dedi a’yonlar.</div>
  <div id="8"><sup><a href="https://www.kitobook.com/compare/book/09/28/8/" title="сравнение переводов, параллельные ссылки">8</a></sup> Shoul boshqacha kiyimlar kiyib, qiyofasini o‘zgartirdi va ikki kishini ergashtirib, kech kirganda, o‘sha ayolnikiga bordi. — Iltimos qilaman, men uchun ruhlarga maslahat sol, senga kimning nomini aytsam, o‘sha odamni chaqirib ber, — dedi.</div>
  <div id="9"><sup><a href="https://www.kitobook.com/compare/book/09/28/9/" title="сравнение переводов, параллельные ссылки">9</a></sup> Ayol shohga shunday javob berdi: — Shoul nimalar qilganini, arvoh chaqiradiganlarni va folbinlarni yurtdan yo‘qotib yuborganini bilasan–ku. Shunday ekan, nimaga meni nobud qilmoq uchun tuzoq qo‘yyapsan?</div>
  <div id="10"><sup><a href="https://www.kitobook.com/compare/book/09/28/10/" title="сравнение переводов, параллельные ссылки">10</a></sup> — Xudo haqi, bundan senga zarracha yomonlik kelmaydi, — deb ont ichdi Shoul.</div>
  <div id="11"><sup><a href="https://www.kitobook.com/compare/book/09/28/11/" title="сравнение переводов, параллельные ссылки">11</a></sup> Shundan so‘ng ayol: — Senga kimni chaqirib berayin? — deb so‘radi. — Menga Shomuilni chaqirib ber! — dedi Shoul.</div>
  <div id="12"><sup><a href="https://www.kitobook.com/compare/book/09/28/12/" title="сравнение переводов, параллельные ссылки">12</a></sup> Ayol Shomuilni ko‘rgach, qattiq baqirib yubordi: — Siz shoh Shoulsiz–ku! Nega meni aldadingiz?</div>
  <div id="13"><sup><a href="https://www.kitobook.com/compare/book/09/28/13/" title="сравнение переводов, параллельные ссылки">13</a></sup> — Qo‘rqma! — dedi shoh ayolga, — nimani ko‘ryapsan? — Yer ostidan chiqayotgan bir arvohni ko‘ryapman, — deb javob berdi ayol.</div>
  <div id="14"><sup><a href="https://www.kitobook.com/compare/book/09/28/14/" title="сравнение переводов, параллельные ссылки">14</a></sup> — Nimaga o‘xshaydi? — so‘radi Shoul. — Rido kiygan keksaroq odam yuqoriga chiqyapti, — dedi ayol. Shu zahoti Shoul bildiki, u odam Shomuil. Muk tushib unga ta’zim qildi.</div>
  <div id="15"><sup><a href="https://www.kitobook.com/compare/book/09/28/15/" title="сравнение переводов, параллельные ссылки">15</a></sup> — Nimaga meni chaqirib bezovta qilding? — so‘radi Shomuil. — Men juda qiynalib ketdim, — dedi Shoul. — Filistlar menga hujum qilishmoqchi. Xudo esa meni tark etdi. Menga na payg‘ambarlar orqali, na tushimda javob beryapti. Endi nima qilay, ayting, shunga sizni chaqirgan edim.</div>
  <div id="16"><sup><a href="https://www.kitobook.com/compare/book/09/28/16/" title="сравнение переводов, параллельные ссылки">16</a></sup> — Egamiz seni tark etib, senga dushman bo‘lgan ekan, endi nimaga mendan so‘rayapsan? — dedi Shomuil.</div>
  <div id="17"><sup><a href="https://www.kitobook.com/compare/book/09/28/17/" title="сравнение переводов, параллельные ссылки">17</a></sup> — Egamiz men orqali aytganini qildi. Shohlikni sening qo‘lingdan tortib olib, Dovudga berdi.</div>
  <div id="18"><sup><a href="https://www.kitobook.com/compare/book/09/28/18/" title="сравнение переводов, параллельные ссылки">18</a></sup> Chunki sen Egamizning amriga itoat etmading, Uning alangalangan g‘azabini sen Omolek xalqiga sochmading. Ana shuning uchun Egamiz bugun shu kunlarni boshingga solyapti.</div>
  <div id="19"><sup><a href="https://www.kitobook.com/compare/book/09/28/19/" title="сравнение переводов, параллельные ссылки">19</a></sup> U seni ham, Isroil xalqini ham Filistlar qo‘liga beradi. Ertaga sen va o‘g‘illaring mening yonimda bo‘lasizlar. Egamiz butun Isroil qo‘shinini ham Filistlar qo‘liga topshiradi.</div>
  <div id="20"><sup><a href="https://www.kitobook.com/compare/book/09/28/20/" title="сравнение переводов, параллельные ссылки">20</a></sup> Shoul birdan mukkasi bilan yerga tushdi. Shomuilning gaplaridan qattiq qo‘rqib ketdi, sillasi quridi. U bir kecha–kunduz tuz totmagan edi.</div>
  <div id="21"><sup><a href="https://www.kitobook.com/compare/book/09/28/21/" title="сравнение переводов, параллельные ссылки">21</a></sup> Ayol Shoulga yaqinlashdi–da, uning qattiq qo‘rqib ketganini ko‘rib shunday dedi: — Bu cho‘ringiz ham sizning gaplaringizni eshitdi, jonimni xatarga qo‘yib bo‘lsa–da, istagingizni bajo keltirdim.</div>
  <div id="22"><sup><a href="https://www.kitobook.com/compare/book/09/28/22/" title="сравнение переводов, параллельные ссылки">22</a></sup> Endi bu cho‘ringizning gaplarini eshiting. Oldingizga ozgina non–pon qo‘yaman, yeysiz. Hali yo‘l yurasiz, non–pon yeb olsangiz, darmon bo‘ladi.</div>
  <div id="23"><sup><a href="https://www.kitobook.com/compare/book/09/28/23/" title="сравнение переводов, параллельные ссылки">23</a></sup> — Yemayman! — deb rad etdi Shoul. Lekin a’yonlari ham, ayol ham uni ko‘ndirishga ko‘p harakat qilishdi. Oxiri, Shoul ularning aytganini qilishga rozi bo‘ldi. Yotgan yeridan turib, to‘shakka o‘tirdi.</div>
  <div id="24"><sup><a href="https://www.kitobook.com/compare/book/09/28/24/" title="сравнение переводов, параллельные ссылки">24</a></sup> Ayolning uyida boquvdagi bir buzog‘i bor edi. Ayol uni tezda so‘ydi. Un oldi–da, xamir qorib, xamirturushsiz non yopdi.</div>
  <div id="25"><sup><a href="https://www.kitobook.com/compare/book/09/28/25/" title="сравнение переводов, параллельные ссылки">25</a></sup> Taomlarni Shoul bilan a’yonlari oldiga qo‘ydi. Ular yeb– ichib, o‘sha kuni tunda turib jo‘nab ketishdi.</div>
</div>