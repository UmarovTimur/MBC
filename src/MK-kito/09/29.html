<div itemprop="articleBody" class="text">
  <div id="1"><sup><a href="https://www.kitobook.com/compare/book/09/29/1/" title="сравнение переводов, параллельные ссылки">1</a></sup> Filistlar hamma sipohlarini Ofoqqa yig‘di. Isroil lashkari esa Yizrildagi buloq yonida qarorgoh qurib, joylashib olgan edilar.</div>
  <div id="2"><sup><a href="https://www.kitobook.com/compare/book/09/29/2/" title="сравнение переводов, параллельные ссылки">2</a></sup> Filist beklari yuz ming kishidan iborat to‘dalari bilan borishardi. Dovud va uning odamlari esa shoh Oxish bilan birga orqada kelayotgan edilar.</div>
  <div id="3"><sup><a href="https://www.kitobook.com/compare/book/09/29/3/" title="сравнение переводов, параллельные ссылки">3</a></sup> Filist lashkarboshilari: — Anavi ibroniylar bu yerda nima qilib yuribdi? — deb so‘ragan edilar, Oxish shunday javob berdi: — Bu odam Isroil shohi Shoulning xizmatkori Dovud bo‘ladi. Necha oyu yillardan beri yonimda yuribdi. Men tomonga o‘tgandan buyon undan biror yomonlik ko‘rmadim.</div>
  <div id="4"><sup><a href="https://www.kitobook.com/compare/book/09/29/4/" title="сравнение переводов, параллельные ссылки">4</a></sup> Lekin Filist lashkarboshilari Oxishga: — Bu odamni orqasiga qaytarib yuboring! — deyishdi jahl bilan. — Siz unga ajratib bergan joyga boraversin. Biz bilan urushga borishiga yo‘l qo‘ymang! Jang vaqtida bizga qarshi chiqishi mumkin. U oldingi xo‘jayiniga o‘zini qanday qilib yaxshi ko‘rsatishini bilasizmi? Odamlarimizning boshini unga tutib berishdan boshqa yaxshi yo‘l topa olarmidi?!</div>
  <div id="5"><sup><a href="https://www.kitobook.com/compare/book/09/29/5/" title="сравнение переводов, параллельные ссылки">5</a></sup> Haligi: “Shoul minglarchasini o‘ldirdi, Dovud esa o‘n minglarchasini”, deb kuylab o‘ynab qo‘shiq aytgan edilar–ku. Bu o‘sha Dovudning o‘zginasi–ku.</div>
  <div id="6"><sup><a href="https://www.kitobook.com/compare/book/09/29/6/" title="сравнение переводов, параллельные ссылки">6</a></sup> Oxish Dovudni yoniga chaqirib dedi: — Xudo haqi, sen yaxshi odamsan. Huzurimga kelganingdan beri biron noma’qul ish qilganingni ko‘rmadim. Men bilan birga urushga borishingni istardimu, ammo beklarimiz urushga borishingni ma’qul ko‘rishmayapti.</div>
  <div id="7"><sup><a href="https://www.kitobook.com/compare/book/09/29/7/" title="сравнение переводов, параллельные ссылки">7</a></sup> Mayli, bu safar orqangga qayt, tinchgina ket, tag‘in Filist beklarining ko‘zi oldida birorta noma’qul ish qilib qo‘ymagin.</div>
  <div id="8"><sup><a href="https://www.kitobook.com/compare/book/09/29/8/" title="сравнение переводов, параллельные ссылки">8</a></sup> — Axir, men nima qildim?! — dedi Dovud. — Huzuringizga kelganimdan beri mendan biror ayb topmadingiz–ku! Endi shoh hazratlarining g‘animlariga qarshi urushga nima uchun bormasligim kerak ekan?!</div>
  <div id="9"><sup><a href="https://www.kitobook.com/compare/book/09/29/9/" title="сравнение переводов, параллельные ссылки">9</a></sup> — Bilaman, — dedi Oxish, — sen mening nazarimda Xudoning farishtasiday poksan. Lekin Filist lashkarboshilari, biz bilan urushga bormasin, deyishyapti.</div>
  <div id="10"><sup><a href="https://www.kitobook.com/compare/book/09/29/10/" title="сравнение переводов, параллельные ссылки">10</a></sup> Endi sen va o‘zing bilan kelgan shohing Shoulning odamlari ertalab turinglar–da, tong otar–otmas jo‘nanglar.</div>
  <div id="11"><sup><a href="https://www.kitobook.com/compare/book/09/29/11/" title="сравнение переводов, параллельные ссылки">11</a></sup> Shunday qilib, Dovud odamlari bilan erta tongda turib, Filistlar hududiga qarab yo‘lga tushdi. Filistlar esa Yizrilga jo‘nashdi.</div>
</div>