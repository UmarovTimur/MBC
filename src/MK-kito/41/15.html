<div itemprop="articleBody" class="text">
  <div id="1"><sup><a href="https://www.kitobook.com/compare/book/41/15/1/" title="сравнение переводов, параллельные ссылки">1</a></sup> Tong otar–otmas, bosh ruhoniylar, oqsoqollar, Tavrot tafsirchilari va Oliy kengashning qolgan a’zolari bir qarorga kelishdi. Ular Isoni bog‘latib, Pilatga olib borib topshirishdi.</div>
  <div id="2"><sup><a href="https://www.kitobook.com/compare/book/41/15/2/" title="сравнение переводов, параллельные ссылки">2</a></sup> Pilat Isodan: — Sen yahudiylarning Shohimisan? — deb so‘radi. — Siz shunaqa deysiz, — deb javob berdi Iso.</div>
  <div id="3"><sup><a href="https://www.kitobook.com/compare/book/41/15/3/" title="сравнение переводов, параллельные ссылки">3</a></sup> Bosh ruhoniylar Uni ko‘p masalada ayblayotgan edilar.</div>
  <div id="4"><sup><a href="https://www.kitobook.com/compare/book/41/15/4/" title="сравнение переводов, параллельные ссылки">4</a></sup> Pilat yana Unga: — Sen hech narsaga javob bermaysanmi? Ko‘ryapsan–ku, ular Seni ko‘p jinoyatlarda ayblashyapti! — dedi.</div>
  <div id="5"><sup><a href="https://www.kitobook.com/compare/book/41/15/5/" title="сравнение переводов, параллельные ссылки">5</a></sup> Lekin Iso boshqa hech javob bermadi. Pilat bunga qoyil qoldi.</div>
  <div id="6"><sup><a href="https://www.kitobook.com/compare/book/41/15/6/" title="сравнение переводов, параллельные ссылки">6</a></sup> Har Fisih bayramida Pilat xalqning iltimosiga binoan bir mahbusni ozod qilar edi.</div>
  <div id="7"><sup><a href="https://www.kitobook.com/compare/book/41/15/7/" title="сравнение переводов, параллельные ссылки">7</a></sup> Isyon vaqtida qotillik qilgan Barabba ismli bir kishi o‘z sheriklari bilan o‘shanda qamoqda edi.</div>
  <div id="8"><sup><a href="https://www.kitobook.com/compare/book/41/15/8/" title="сравнение переводов, параллельные ссылки">8</a></sup> Xalq yana kelib, Pilatdan odatdagiday bir mahbusni ozod qilishni so‘ray boshladi.</div>
  <div id="9"><sup><a href="https://www.kitobook.com/compare/book/41/15/9/" title="сравнение переводов, параллельные ссылки">9</a></sup> Bosh ruhoniylar Isoni hasad tufayli qo‘lga tushirishganini bilgan Pilat olomondan:</div>
  <div id="10"><sup><a href="https://www.kitobook.com/compare/book/41/15/10/" title="сравнение переводов, параллельные ссылки">10</a></sup> — Sizlar uchun yahudiylarning Shohini ozod qilishimni istaysizlarmi? — deb so‘radi.</div>
  <div id="11"><sup><a href="https://www.kitobook.com/compare/book/41/15/11/" title="сравнение переводов, параллельные ссылки">11</a></sup> Ammo bosh ruhoniylar: “Uning o‘rniga Barabbani ozod qilishni Pilatdan so‘ranglar”, deb olomonni qo‘zg‘adilar.</div>
  <div id="12"><sup><a href="https://www.kitobook.com/compare/book/41/15/12/" title="сравнение переводов, параллельные ссылки">12</a></sup> Pilat ularga yana dedi: — Aytinglar xohishingizni! Sizlar “Yahudiylar Shohi” deb ataydigan Kishini nima qilay?</div>
  <div id="13"><sup><a href="https://www.kitobook.com/compare/book/41/15/13/" title="сравнение переводов, параллельные ссылки">13</a></sup> — Xochga mixlansin! — deb shovqin soldi olomon.</div>
  <div id="14"><sup><a href="https://www.kitobook.com/compare/book/41/15/14/" title="сравнение переводов, параллельные ссылки">14</a></sup> Pilat ulardan: — Nimaga? U nima yomonlik qildi? — deb so‘radi. Lekin olomon: — Xochga mixlansin! — deb battar baqirardi.</div>
  <div id="15"><sup><a href="https://www.kitobook.com/compare/book/41/15/15/" title="сравнение переводов, параллельные ссылки">15</a></sup> Shundan keyin Pilat xalqni mamnun qilay, deb Barabbani ozod etdi. Isoni esa qamchilatib, xochga mixlashni buyurdi.</div>
  <div id="16"><sup><a href="https://www.kitobook.com/compare/book/41/15/16/" title="сравнение переводов, параллельные ссылки">16</a></sup> Askarlar Isoni hukumat saroyining hovlisiga olib borib, butun bo‘linmani Uning oldiga to‘plashdi.</div>
  <div id="17"><sup><a href="https://www.kitobook.com/compare/book/41/15/17/" title="сравнение переводов, параллельные ссылки">17</a></sup> Unga safsar to‘n kiydirishdi va tikanlardan toj o‘rib boshiga qo‘yishdi.</div>
  <div id="18"><sup><a href="https://www.kitobook.com/compare/book/41/15/18/" title="сравнение переводов, параллельные ссылки">18</a></sup> — Yashavor, ey yahudiylarning Shohi! — deb Uni qutlay boshlashdi.</div>
  <div id="19"><sup><a href="https://www.kitobook.com/compare/book/41/15/19/" title="сравнение переводов, параллельные ссылки">19</a></sup> Qamish bilan Uning boshiga qayta–qayta urib, tupurishdi. Uning oldida tiz cho‘kib, ta’zim qilishdi.</div>
  <div id="20"><sup><a href="https://www.kitobook.com/compare/book/41/15/20/" title="сравнение переводов, параллельные ссылки">20</a></sup> Uni shunday masxara qilganlaridan keyin, ustidan safsar to‘nni yechib olib, O‘zining kiyimlarini kiydirishdi. So‘ng Uni xochga mixlash uchun olib ketishdi.</div>
  <div id="21"><sup><a href="https://www.kitobook.com/compare/book/41/15/21/" title="сравнение переводов, параллельные ссылки">21</a></sup> Askarlar yo‘lda Shimo‘n degan odamni uchratib qoldilar. U daladan qaytib kelayotgan edi. Ular Shimo‘nni Isoning xochini ko‘tarib borishga majbur qildilar. Shimo‘n Kirineyalik bo‘lib, Iskandar va Rufusning otasi edi.</div>
  <div id="22"><sup><a href="https://www.kitobook.com/compare/book/41/15/22/" title="сравнение переводов, параллельные ссылки">22</a></sup> Askarlar Isoni Go‘lgota degan joyga olib kelishdi. Go‘lgota “Bosh suyagi” ma’nosini beradi.</div>
  <div id="23"><sup><a href="https://www.kitobook.com/compare/book/41/15/23/" title="сравнение переводов, параллельные ссылки">23</a></sup> Isogamirra aralashtirilgan sharob berishdi, lekin U ichmadi.</div>
  <div id="24"><sup><a href="https://www.kitobook.com/compare/book/41/15/24/" title="сравнение переводов, параллельные ссылки">24</a></sup> Bundan so‘ng Isoni xochga mixlab qo‘yishdi. Uning kiyimlarini esa o‘zaro bo‘lishib, kim nima oladi, deb qur’a tashlashdi.</div>
  <div id="25"><sup><a href="https://www.kitobook.com/compare/book/41/15/25/" title="сравнение переводов, параллельные ссылки">25</a></sup> Uni xochga mixlaganlarida ertalab soat to‘qqiz edi.</div>
  <div id="26"><sup><a href="https://www.kitobook.com/compare/book/41/15/26/" title="сравнение переводов, параллельные ссылки">26</a></sup> Bosh tomonida “Yahudiylarning Shohi”, degan Uning aybini ko‘rsatuvchi yozuv bor edi.</div>
  <div id="27"><sup><a href="https://www.kitobook.com/compare/book/41/15/27/" title="сравнение переводов, параллельные ссылки">27</a></sup> Iso bilan birga ikkita qaroqchini ham mixlagan edilar. Ularning biri Isoning o‘ng tomonida, ikkinchisi esa chap tomonida edi[</div>
  <div id="28"><sup><a href="https://www.kitobook.com/compare/book/41/15/28/" title="сравнение переводов, параллельные ссылки">28</a></sup> Shu tariqa Muqaddas Bitiqlardagi: “U gunohkorlar qatorida sanaldi”, — deya yozilgan so‘z amalga oshdi.</div>
  <div id="29"><sup><a href="https://www.kitobook.com/compare/book/41/15/29/" title="сравнение переводов, параллельные ссылки">29</a></sup> O‘tib ketayotganlar boshlarini chayqab, Isoni haqoratlashardi: — Ey Ma’badni buzib, uch kun ichida tiklaydigan!</div>
  <div id="30"><sup><a href="https://www.kitobook.com/compare/book/41/15/30/" title="сравнение переводов, параллельные ссылки">30</a></sup> O‘zingni O‘zing qutqarib, xochdan tushib ko‘r–chi!</div>
  <div id="31"><sup><a href="https://www.kitobook.com/compare/book/41/15/31/" title="сравнение переводов, параллельные ссылки">31</a></sup> Bosh ruhoniylar va Tavrot tafsirchilari ham ularga qo‘shilib, Isoni masxaralay ketishdi. Ular bir–biriga: — U boshqalarni qutqarardi, O‘zini esa qutqara olmaydi!</div>
  <div id="32"><sup><a href="https://www.kitobook.com/compare/book/41/15/32/" title="сравнение переводов, параллельные ссылки">32</a></sup> Isroilning Shohi Masih endi xochdan tushsin, toki biz buni ko‘rib Unga ishonaylik! — deyishardi. Iso bilan birga xochga mixlanganlar ham Uni haqoratlar edilar.</div>
  <div id="33"><sup><a href="https://www.kitobook.com/compare/book/41/15/33/" title="сравнение переводов, параллельные ссылки">33</a></sup> Tush payti butun yurtni zulmat qopladi. Soat uchga qadar hamma yoq zulmatga cho‘mdi.</div>
  <div id="34"><sup><a href="https://www.kitobook.com/compare/book/41/15/34/" title="сравнение переводов, параллельные ссылки">34</a></sup> Soat uchda Iso baland ovoz bilan: — Elohi, Elohi, lamo shavaqtani? — deb faryod qildi. Bu so‘zning tarjimasi: “Ey Xudoyim! Ey Xudoyim! Nega Meni tark etding?!” — demakdir.</div>
  <div id="35"><sup><a href="https://www.kitobook.com/compare/book/41/15/35/" title="сравнение переводов, параллельные ссылки">35</a></sup> U yerda turgan ba’zilar buni eshitib: — Qarang, U Ilyosni chaqiryapti, — deyishdi.</div>
  <div id="36"><sup><a href="https://www.kitobook.com/compare/book/41/15/36/" title="сравнение переводов, параллельные ссылки">36</a></sup> Shunda bir odam yugurib borib, shimgichni arzon sharobga botirib, qamishning uchiga ilib qo‘ydi– da, Isoga ichish uchun uzatdi. So‘ng dedi: — Qani ko‘raylik–chi, Ilyos kelib, Uni xochdan tushirarmikan?</div>
  <div id="37"><sup><a href="https://www.kitobook.com/compare/book/41/15/37/" title="сравнение переводов, параллельные ссылки">37</a></sup> Ammo Iso qattiq faryod qildi–yu, jon berdi.</div>
  <div id="38"><sup><a href="https://www.kitobook.com/compare/book/41/15/38/" title="сравнение переводов, параллельные ссылки">38</a></sup> Shu zahoti Ma’baddagi parda yuqoridan pastgacha yirtilib, ikkiga bo‘linib ketdi.</div>
  <div id="39"><sup><a href="https://www.kitobook.com/compare/book/41/15/39/" title="сравнение переводов, параллельные ссылки">39</a></sup> Isoning qarshisida turgan yuzboshi Uning shu tarzda jon berganini ko‘rib: — Haqiqatan ham bu Odam Xudoning O‘g‘li ekan! — dedi.</div>
  <div id="40"><sup><a href="https://www.kitobook.com/compare/book/41/15/40/" title="сравнение переводов, параллельные ссылки">40</a></sup> U yerda uzoqdan qarab turgan ayollar bor edi. Ular orasida Magdalalik Maryam, kichik Yoqub bilan Yusufning onasi Maryam hamda Salomiya bor edilar.</div>
  <div id="41"><sup><a href="https://www.kitobook.com/compare/book/41/15/41/" title="сравнение переводов, параллельные ссылки">41</a></sup> Iso Jalilada ekanligida, ular Unga xizmat qilib, ergashib kelgan edilar. U yerda Iso bilan birga Quddusga kelgan boshqa ko‘p ayollar ham bor edi.</div>
  <div id="42"><sup><a href="https://www.kitobook.com/compare/book/41/15/42/" title="сравнение переводов, параллельные ссылки">42</a></sup> Juma kuni kech kirishiga oz qolgan, Shabbat kuniga tayyorgarlik qilish vaqti tugayotgan edi.</div>
  <div id="43"><sup><a href="https://www.kitobook.com/compare/book/41/15/43/" title="сравнение переводов, параллельные ссылки">43</a></sup> Shunda Oliy kengashning obro‘li a’zosi, Xudo Shohligini kutib yurgan Arimateyalik Yusuf jur’at etib, Pilatning huzuriga bordi va Isoning jasadini so‘radi.</div>
  <div id="44"><sup><a href="https://www.kitobook.com/compare/book/41/15/44/" title="сравнение переводов, параллельные ссылки">44</a></sup> Pilat Isoning darrov o‘lganiga hayron bo‘ldi. Yuzboshini chaqirib: — Uning joni uzilib bo‘ldimi? — deb so‘radi.</div>
  <div id="45"><sup><a href="https://www.kitobook.com/compare/book/41/15/45/" title="сравнение переводов, параллельные ссылки">45</a></sup> Pilat Isoning o‘lganini yuzboshidan bilib olgach, Uning jasadini Yusufga berdi.</div>
  <div id="46"><sup><a href="https://www.kitobook.com/compare/book/41/15/46/" title="сравнение переводов, параллельные ссылки">46</a></sup> Yusuf zig‘ir mato sotib oldi. Jasadni xochdan tushirib olib, zig‘ir mato bilan kafanladi. Jasadni qoyada o‘yilgan qabrga qo‘ydi. Keyin qabrning og‘ziga bir toshni yumalatib keltirib, qo‘yib ketdi.</div>
  <div id="47"><sup><a href="https://www.kitobook.com/compare/book/41/15/47/" title="сравнение переводов, параллельные ссылки">47</a></sup> Isoning jasadi qayerga dafn qilinganini Magdalalik Maryam bilan Yusufning onasi Maryam ko‘rdi.</div>
</div>