<div itemprop="articleBody" class="text">
  <div id="1"><sup><a href="https://www.kitobook.com/compare/book/56/03/1/" title="сравнение переводов, параллельные ссылки">1</a></sup> Mana, siz — g‘ayriyahudiylarga qilgan xizmatim sababli, Iso Masih haqi mahbus bo‘lganman.</div>
  <div id="2"><sup><a href="https://www.kitobook.com/compare/book/56/03/2/" title="сравнение переводов, параллельные ссылки">2</a></sup> Xudo O‘z inoyatini sizlarga yetkazish vazifasini menga topshirdi. Sizlar albatta bu haqda eshitgansizlar.</div>
  <div id="3"><sup><a href="https://www.kitobook.com/compare/book/56/03/3/" title="сравнение переводов, параллельные ссылки">3</a></sup> Yuqorida qisqacha yozganimday, Xudo bu sirni menga vahiy orqali ma’lum qildi.</div>
  <div id="4"><sup><a href="https://www.kitobook.com/compare/book/56/03/4/" title="сравнение переводов, параллельные ссылки">4</a></sup> Sizlar yozganlarimni o‘qib, Masih haqidagi sirni qanday fahmlaganimni tushunib olasizlar.</div>
  <div id="5"><sup><a href="https://www.kitobook.com/compare/book/56/03/5/" title="сравнение переводов, параллельные ссылки">5</a></sup> Bu sir oldingi nasllarga ayon qilinmagan edi. Endi esa Muqaddas Ruh orqali Xudoning muqaddashavoriylari va payg‘ambarlariga ayon qilindi.</div>
  <div id="6"><sup><a href="https://www.kitobook.com/compare/book/56/03/6/" title="сравнение переводов, параллельные ссылки">6</a></sup> Bu sirning mohiyati quyidagichadir: g‘ayriyahudiylar ham Xushxabarga ishonib Iso Masih orqali Xudo O‘z xalqiga ato qiladigan barakalarga sherik bo‘ladilar. Ular bilan birga bir tana bo‘lib, Xudoning O‘z xalqiga bergan va’dasidan bahramand bo‘ladilar.</div>
  <div id="7"><sup><a href="https://www.kitobook.com/compare/book/56/03/7/" title="сравнение переводов, параллельные ссылки">7</a></sup> Xudoning inoyati bo‘yicha Xushxabarni tarqatish xizmati menga topshirildi. Menga bu inoyatni Xudo kuch–qudrati orqali berdi.</div>
  <div id="8"><sup><a href="https://www.kitobook.com/compare/book/56/03/8/" title="сравнение переводов, параллельные ссылки">8</a></sup> Men Xudoning azizlari orasida eng arzimagani edim. Masihning aql bovar qilmas boyligi haqidagi Xushxabarni g‘ayriyahudiylarga yetkazishim uchun Xudoning inoyati menga berildi.</div>
  <div id="9"><sup><a href="https://www.kitobook.com/compare/book/56/03/9/" title="сравнение переводов, параллельные ссылки">9</a></sup> Xudoning sirli rejasini endi hammaga oshkor qilish vazifasi menga yuklandi. Butun borliqni yaratgan Xudo bu sirni asrlar davomida pinhon tutgan edi.</div>
  <div id="10"><sup><a href="https://www.kitobook.com/compare/book/56/03/10/" title="сравнение переводов, параллельные ссылки">10</a></sup> O‘zining ko‘p qirrali donoligi imonlilar jamoati orqali samoviy kuchlaru saltanatlarga ma’lum bo‘lishi uchun Xudo shunday qildi.</div>
  <div id="11"><sup><a href="https://www.kitobook.com/compare/book/56/03/11/" title="сравнение переводов, параллельные ссылки">11</a></sup> Xudoning Rabbimiz Iso Masih orqali ro‘yobga chiqargan azaliy maqsadi shu edi.</div>
  <div id="12"><sup><a href="https://www.kitobook.com/compare/book/56/03/12/" title="сравнение переводов, параллельные ссылки">12</a></sup> Iso Masih va Unga bo‘lgan imonimiz tufayli Xudoning huzuriga dadillik va to‘la jasorat bilan yaqinlashish imkoniga egamiz.</div>
  <div id="13"><sup><a href="https://www.kitobook.com/compare/book/56/03/13/" title="сравнение переводов, параллельные ссылки">13</a></sup> Shunday ekan, sizlardan o‘tinaman, mening azob–uqubatlarimni deb, ruhingiz hech tushmasin. Aksincha, sizlar uchun chekkan azob–uqubatlarim bilan faxrlaninglar.</div>
  <div id="14"><sup><a href="https://www.kitobook.com/compare/book/56/03/14/" title="сравнение переводов, параллельные ссылки">14</a></sup> Yuqorida aytib o‘tganlarim haqida o‘ylasam, samoviy Otamiz oldida tiz cho‘kib, ibodat qilaman.</div>
  <div id="15"><sup><a href="https://www.kitobook.com/compare/book/56/03/15/" title="сравнение переводов, параллельные ссылки">15</a></sup> Yer yuzidagi va osmonu falakdagi har bir jonzotning hayot manbayi samoviy Otadir.</div>
  <div id="16"><sup><a href="https://www.kitobook.com/compare/book/56/03/16/" title="сравнение переводов, параллельные ссылки">16</a></sup> Mening toat–ibodatlarim quyidagichadir: Xudo O‘zining ulug‘vor boyligi bilan sizlarga kuch– qudrat berib, O‘z Ruhi bilan ichki borlig‘ingizni baquvvat qilsin.</div>
  <div id="17"><sup><a href="https://www.kitobook.com/compare/book/56/03/17/" title="сравнение переводов, параллельные ссылки">17</a></sup> Imoningiz orqali Masih yuragingizdan joy olsin. Sizlar chuqur ildizli daraxtday bo‘ling, Xudoning sevgisi sizlarni barqaror qilsin.</div>
  <div id="18"><sup><a href="https://www.kitobook.com/compare/book/56/03/18/" title="сравнение переводов, параллельные ссылки">18</a></sup> Xudoning barcha azizlari bilan birga Masihning aql bovar qilmas sevgisi qanchalik keng,</div>
  <div id="19"><sup><a href="https://www.kitobook.com/compare/book/56/03/19/" title="сравнение переводов, параллельные ссылки">19</a></sup> qanchalik cheksiz, qanchalik yuksak va teran ekanligini to‘la anglab, bilib olinglar. Shunda hayotingiz Xudoning kamolotiga to‘lib toshadi.</div>
  <div id="20"><sup><a href="https://www.kitobook.com/compare/book/56/03/20/" title="сравнение переводов, параллельные ссылки">20</a></sup> Xudo hayotimizda amal qilayotgan qudrati bilan biz so‘ragan yoki tasavvur qilganlarimizni va hatto xayolimizga kelmaganlarni ham bajarishga qodirdir.</div>
  <div id="21"><sup><a href="https://www.kitobook.com/compare/book/56/03/21/" title="сравнение переводов, параллельные ссылки">21</a></sup> Imonlilar jamoati va Iso Masih orqali Xudoga nasllar osha to abad shon–sharaflar bo‘lsin! Omin.</div>
</div>