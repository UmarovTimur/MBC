<div itemprop="articleBody" class="text">
  <div id="1"><sup><a href="https://www.kitobook.com/compare/book/56/04/1/" title="сравнение переводов, параллельные ссылки">1</a></sup> Rabbimiz Iso haqi mahbus bo‘lgan men — Pavlus sizlardan o‘tinib so‘rayman: Xudo sizlarni O‘ziga da’vat qilganini yoddan chiqarmay, shu da’vatga munosib tarzda yashanglar.</div>
  <div id="2"><sup><a href="https://www.kitobook.com/compare/book/56/04/2/" title="сравнение переводов, параллельные ссылки">2</a></sup> Doimo kamtar va muloyim bo‘linglar, mehr–muhabbat bilan bir–biringizga sabr–toqatli bo‘linglar.</div>
  <div id="3"><sup><a href="https://www.kitobook.com/compare/book/56/04/3/" title="сравнение переводов, параллельные ссылки">3</a></sup> O‘zaro tinch–totuv yashab, Muqaddas Ruh ato qilgan birdamlikni saqlashga jon kuydiringlar.</div>
  <div id="4"><sup><a href="https://www.kitobook.com/compare/book/56/04/4/" title="сравнение переводов, параллельные ссылки">4</a></sup> Hammamiz bir tananing a’zolarimiz, qalbimizdagi MuqaddasRuh ham birdir. Xuddi shuningdek, Xudo bizni da’vat qilib, hammamizga bergan umid ham birdir.</div>
  <div id="5"><sup><a href="https://www.kitobook.com/compare/book/56/04/5/" title="сравнение переводов, параллельные ссылки">5</a></sup> Rabbimiz bir, imonimiz ham birdir, bir maqsadda suvga cho‘mdirilganmiz.</div>
  <div id="6"><sup><a href="https://www.kitobook.com/compare/book/56/04/6/" title="сравнение переводов, параллельные ссылки">6</a></sup> Barchamizning Otamiz Xudo birdir. U hammamizdan ustun bo‘lib, hammamiz orqali O‘z irodasini bajo qiladi. U hammamizning oramizdadir.</div>
  <div id="7"><sup><a href="https://www.kitobook.com/compare/book/56/04/7/" title="сравнение переводов, параллельные ссылки">7</a></sup> Masih O‘z inoyatiga ko‘ra har birimizga turli xil in’omlar bergan.</div>
  <div id="8"><sup><a href="https://www.kitobook.com/compare/book/56/04/8/" title="сравнение переводов, параллельные ссылки">8</a></sup> Mana, Muqaddas Bitiklarda quyidagicha yozilgan: “Yuksaklarga chiqdi U, Asirlarni ortidan ergashtirdi. Insonlarga hadyalar berdi.”</div>
  <div id="9"><sup><a href="https://www.kitobook.com/compare/book/56/04/9/" title="сравнение переводов, параллельные ссылки">9</a></sup> U yuksaklarga chiqdi, degan so‘zlar nimani bildiradi? U oldin pastga — yer yuziga tushgandan boshqa nimani bildirishi mumkin?!</div>
  <div id="10"><sup><a href="https://www.kitobook.com/compare/book/56/04/10/" title="сравнение переводов, параллельные ссылки">10</a></sup> Pastga tushgan Zot, koinotni har jihatdan butun qilay, deb, falak toqidan ham yuqoriroqqa chiqdi.</div>
  <div id="11"><sup><a href="https://www.kitobook.com/compare/book/56/04/11/" title="сравнение переводов, параллельные ссылки">11</a></sup> Masih ba’zilarni havoriy, ba’zilarni esa payg‘ambar, ba’zilarni Xushxabar voizi, yana boshqalarni jamoatlarning cho‘ponlariyu ustozlari qilib tayinladi,</div>
  <div id="12"><sup><a href="https://www.kitobook.com/compare/book/56/04/12/" title="сравнение переводов, параллельные ссылки">12</a></sup> toki ular Xudoning aziz xalqini xizmat qilishga tayyorlasinlar. Shunda Masihning tanasi, ya’ni jamoat imonda mahkam turadi.</div>
  <div id="13"><sup><a href="https://www.kitobook.com/compare/book/56/04/13/" title="сравнение переводов, параллельные ссылки">13</a></sup> Buning natijasida hammamiz imonda yakdil, Xudo O‘g‘lini tanib–biladigan, Masihning kamoliga erishgan yetuk odamlar bo‘lamiz.</div>
  <div id="14"><sup><a href="https://www.kitobook.com/compare/book/56/04/14/" title="сравнение переводов, параллельные ссылки">14</a></sup> Biz shamol esgan tomonga egiladigan novdaday bo‘lgan go‘daklarga o‘xshamaymiz. Har xil ta’limotlar va quv odamlarning hiylayu ayyorliklariga laqqa tushavermaymiz.</div>
  <div id="15"><sup><a href="https://www.kitobook.com/compare/book/56/04/15/" title="сравнение переводов, параллельные ссылки">15</a></sup> Kelinglar, mehr–muhabbat bilan haqiqatni aytib, jamoatning boshi bo‘lgan Masihga o‘xshab har jihatdan yetuk insonlar bo‘laylik.</div>
  <div id="16"><sup><a href="https://www.kitobook.com/compare/book/56/04/16/" title="сравнение переводов, параллельные ссылки">16</a></sup> Uning boshchiligida butun badan payu bo‘g‘inlar yordamida o‘zaro ulanadi va birikadi. Har bir a’zo o‘z vazifasini bajarar ekan, butun badan o‘sib boradi va mehr–muhabbat tufayli baquvvat bo‘ladi.</div>
  <div id="17"><sup><a href="https://www.kitobook.com/compare/book/56/04/17/" title="сравнение переводов, параллельные ссылки">17</a></sup> Shunday ekan, Rabbimiz Isoning nomidan qat’iy tayinlab, sizlarga aytaman: endi behuda o‘y– xayollarga berilgan Xudosiz odamlarday yashamanglar.</div>
  <div id="18"><sup><a href="https://www.kitobook.com/compare/book/56/04/18/" title="сравнение переводов, параллельные ссылки">18</a></sup> Shunday ekan, Rabbimiz Isoning nomidan qat’iy tayinlab, sizlarga aytaman: endi behuda o‘y– xayollarga berilgan Xudosiz odamlarday yashamanglar.</div>
  <div id="19"><sup><a href="https://www.kitobook.com/compare/book/56/04/19/" title="сравнение переводов, параллельные ссылки">19</a></sup> Ular har qanday or–nomus tuyg‘usini yo‘qotib, fisqu fujurga berilganlar, har xil iflos ishlarni ishtiyoq bilan qiladilar.</div>
  <div id="20"><sup><a href="https://www.kitobook.com/compare/book/56/04/20/" title="сравнение переводов, параллельные ссылки">20</a></sup> Ammo sizlar Masihdan bunday ishlarni o‘rganmagansiz.</div>
  <div id="21"><sup><a href="https://www.kitobook.com/compare/book/56/04/21/" title="сравнение переводов, параллельные ссылки">21</a></sup> Sizlar Masihning so‘zlarini eshitib, Uning ta’limotini olgansizlar, chunki haqiqat Masihda jamdir.</div>
  <div id="22"><sup><a href="https://www.kitobook.com/compare/book/56/04/22/" title="сравнение переводов, параллельные ссылки">22</a></sup> Oldingi yashash tarzingizga tobe bo‘lmang, eski o‘zligingizdan voz keching, chunki u aldovchi ehtiroslar tufayli buzilib ketgan.</div>
  <div id="23"><sup><a href="https://www.kitobook.com/compare/book/56/04/23/" title="сравнение переводов, параллельные ссылки">23</a></sup> Yangichasiga fikr–zikr qiladigan bo‘linglar.</div>
  <div id="24"><sup><a href="https://www.kitobook.com/compare/book/56/04/24/" title="сравнение переводов, параллельные ссылки">24</a></sup> Xudoning suratida yaratilgan, haqiqiy solihlik va muqaddaslikdan iborat bo‘lgan yangi tabiatga burkaninglar.</div>
  <div id="25"><sup><a href="https://www.kitobook.com/compare/book/56/04/25/" title="сравнение переводов, параллельные ссылки">25</a></sup> Endi yolg‘onchilikni bas qilib, har biringiz o‘z yaqiningizga haqiqatni aytinglar, axir hammamiz bir tananing a’zolarimiz–ku.</div>
  <div id="26"><sup><a href="https://www.kitobook.com/compare/book/56/04/26/" title="сравнение переводов, параллельные ссылки">26</a></sup> Hatto g‘azablanganingizda ham gunoh qilmang. Quyosh botguncha jahldan tushinglar.</div>
  <div id="27"><sup><a href="https://www.kitobook.com/compare/book/56/04/27/" title="сравнение переводов, параллельные ссылки">27</a></sup> Iblisga fursat bermanglar.</div>
  <div id="28"><sup><a href="https://www.kitobook.com/compare/book/56/04/28/" title="сравнение переводов, параллельные ссылки">28</a></sup> Oldin o‘g‘ri bo‘lgan endi o‘g‘rilik qilmasin, balki ishlasin, o‘z qo‘llari bilan mehnat qilsin–da, topganini muhtoj bo‘lganlar bilan baham ko‘rsin.</div>
  <div id="29"><sup><a href="https://www.kitobook.com/compare/book/56/04/29/" title="сравнение переводов, параллельные ссылки">29</a></sup> Og‘zingizdan hech qanday yaramas so‘z chiqmasin. Lekin tinglovchilarning ehtiyojiga ko‘ra kerakli gaplarni aytib, ularga dalda bering, shunda so‘zlaringiz ularga foyda keltiradi.</div>
  <div id="30"><sup><a href="https://www.kitobook.com/compare/book/56/04/30/" title="сравнение переводов, параллельные ссылки">30</a></sup> Xudoning Muqaddas Ruhini xafa qilmanglar, chunki Muqaddas Ruh sizlarning Xudoga tegishli ekaningizning hamda bir kun kelib ozod bo‘lishingizning dalilidir.</div>
  <div id="31"><sup><a href="https://www.kitobook.com/compare/book/56/04/31/" title="сравнение переводов, параллельные ссылки">31</a></sup> Har qanday gina– kudurat, qahru g‘azab, janjalkashlik, g‘iybatchilikni hamda boshqa har xil yomonliklarni o‘zingizdan soqit qilinglar.</div>
  <div id="32"><sup><a href="https://www.kitobook.com/compare/book/56/04/32/" title="сравнение переводов, параллельные ссылки">32</a></sup> Bir–biringizga nisbatan ko‘ngilchan va mehr–shafqatli bo‘linglar. Xudo sizlarni Masih orqali kechirganiday, sizlar ham bir–biringizni kechiringlar.</div>
</div>