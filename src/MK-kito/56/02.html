<div itemprop="articleBody" class="text">
  <div id="1"><sup><a href="https://www.kitobook.com/compare/book/56/02/1/" title="сравнение переводов, параллельные ссылки">1</a></sup> Sizlar bir vaqtlar gunohlaru ayblaringiz tufayli ruhan o‘lik edingizlar.</div>
  <div id="2"><sup><a href="https://www.kitobook.com/compare/book/56/02/2/" title="сравнение переводов, параллельные ссылки">2</a></sup> Sizlar bu dunyoning odatlari bo‘yicha, yovuz ruhiy kuchlarning hokimi bo‘lgan shaytonga bo‘ysunib, gunohga botib yashardingiz. Xudoga itoat qilmay yashayotganlarning yuraklarida amal qilayotgan — shayton.</div>
  <div id="3"><sup><a href="https://www.kitobook.com/compare/book/56/02/3/" title="сравнение переводов, параллельные ссылки">3</a></sup> Biz ham bir vaqtlar xudbin istaklarimizni qondirib yashar edik. Tananing ehtiroslari va bema’ni o‘y–xayollarga berilib yashaydigan, barcha odamzod kabi tabiatan Xudoning qahr– g‘azabiga loyiq bo‘lgan itoatsiz insonlar edik.</div>
  <div id="4"><sup><a href="https://www.kitobook.com/compare/book/56/02/4/" title="сравнение переводов, параллельные ссылки">4</a></sup> Ammo mehr–shafqatga boy Xudo O‘zining bizga bo‘lgan buyuk muhabbatini quyidagicha ko‘rsatdi:</div>
  <div id="5"><sup><a href="https://www.kitobook.com/compare/book/56/02/5/" title="сравнение переводов, параллельные ссылки">5</a></sup> Garchi biz gunohlarimiz tufayli ruhan o‘lik bo‘lsak ham, Xudo bizni Masih bilan birga tiriltirdi. Biz Xudoning inoyati tufayli qutqarilganmiz.</div>
  <div id="6"><sup><a href="https://www.kitobook.com/compare/book/56/02/6/" title="сравнение переводов, параллельные ссылки">6</a></sup> Xudo bizni Masih bilan birga tiriltirdi va bizga samoda U bilan birga joy berdi. Bular Iso Masih tufayli amalga oshdi.</div>
  <div id="7"><sup><a href="https://www.kitobook.com/compare/book/56/02/7/" title="сравнение переводов, параллельные ссылки">7</a></sup> Xudoning inoyati behad mo‘l ekanligi to abad namoyon bo‘lishi uchun U bizga Iso Masih orqali mehr– shafqat ko‘rsatdi.</div>
  <div id="8"><sup><a href="https://www.kitobook.com/compare/book/56/02/8/" title="сравнение переводов, параллельные ссылки">8</a></sup> Axir, sizlar Xudodan inoyat topib, imon orqali najot topgansiz. Bu Xudoning in’omidir, sizning yutug‘ingiz emas.</div>
  <div id="9"><sup><a href="https://www.kitobook.com/compare/book/56/02/9/" title="сравнение переводов, параллельные ссылки">9</a></sup> Yana hech kim: “Men savob ishlarim tufayli qutulganman”, deb maqtanmasin.</div>
  <div id="10"><sup><a href="https://www.kitobook.com/compare/book/56/02/10/" title="сравнение переводов, параллельные ссылки">10</a></sup> Axir biz Xudoning ijodimiz. Xudo bizni xayrli ishlar qilishimiz uchun Iso Masih orqali yaratdi, bu ishlarni biz uchun azaldanoq tayyorlab qo‘ygan edi.</div>
  <div id="11"><sup><a href="https://www.kitobook.com/compare/book/56/02/11/" title="сравнение переводов, параллельные ссылки">11</a></sup> Esingizda bo‘lsin, sunnat qilingan yahudiylar bir vaqtlar siz — g‘ayriyahudiy bo‘lganlarni “sunnatsiz”, deb atardilar. Vaholanki, yahudiylarning sunnati faqatgina jismoniy sunnat edi.</div>
  <div id="12"><sup><a href="https://www.kitobook.com/compare/book/56/02/12/" title="сравнение переводов, параллельные ссылки">12</a></sup> O‘sha paytda sizlar Masihni bilmas edingizlar, Isroil xalqiga tegishli emasdingiz. Xudoning Isroil xalqi bilan tuzgan ahdlariga va bergan va’dalariga begona bo‘lib, bu dunyoda umidsiz va Xudosiz yashar edingiz.</div>
  <div id="13"><sup><a href="https://www.kitobook.com/compare/book/56/02/13/" title="сравнение переводов, параллельные ссылки">13</a></sup> Sizlar oldin Xudodan uzoq edingiz, endi esa Iso Masih orqali, Uning to‘kilgan qoni tufayli Xudoga yaqinlashdingiz.</div>
  <div id="14"><sup><a href="https://www.kitobook.com/compare/book/56/02/14/" title="сравнение переводов, параллельные ссылки">14</a></sup> Masihning O‘zi bizning tinchlik manbaimizdir. U O‘z tanasini fido qilib, yahudiylar va g‘ayriyahudiylarni birlashtirdi, ularning orasidagi adovat devorini qulatdi.</div>
  <div id="15"><sup><a href="https://www.kitobook.com/compare/book/56/02/15/" title="сравнение переводов, параллельные ссылки">15</a></sup> Iso Masih yahudiylarga berilgan qonunni va uning amrlariyu qoidalarini bekor qildi. Masih tufayli g‘ayriyahudiylar bilan yahudiylar birlashib, yangi bir xalq bo‘ldilar, shunday qilib Masih tinchlik o‘rnatdi.</div>
  <div id="16"><sup><a href="https://www.kitobook.com/compare/book/56/02/16/" title="сравнение переводов, параллельные ссылки">16</a></sup> Xochdagi o‘limi orqali Masih g‘ayriyahudiylarni ham, yahudiylarni ham Xudo bilan yarashtirdi–da, ularning orasidagi adovatni yo‘q qildi.</div>
  <div id="17"><sup><a href="https://www.kitobook.com/compare/book/56/02/17/" title="сравнение переводов, параллельные ссылки">17</a></sup> Masih kelib, sizlarga, ya’ni oldin Xudodan uzoq bo‘lganlarga hamda Xudoga yaqin bo‘lganlarga tinchlik Xushxabarini e’lon qildi.</div>
  <div id="18"><sup><a href="https://www.kitobook.com/compare/book/56/02/18/" title="сравнение переводов, параллельные ссылки">18</a></sup> Masih tufayli endi hammamiz bir Ruh orqali Otamiz Xudoning huzuriga kira olamiz.</div>
  <div id="19"><sup><a href="https://www.kitobook.com/compare/book/56/02/19/" title="сравнение переводов, параллельные ссылки">19</a></sup> Demak, sizlar endi begona ham, kelgindi ham emassizlar, balki Xudoning aziz xalqi qatoridasiz, Uning xonadoni a’zosi bo‘ldingizlar.</div>
  <div id="20"><sup><a href="https://www.kitobook.com/compare/book/56/02/20/" title="сравнение переводов, параллельные ссылки">20</a></sup> Sizlar xuddi bir binodaysizlar. Bu binoning asosi havoriylaru payg‘ambarlardir. Binoning tamal toshi esa Iso Masihning O‘zidir.</div>
  <div id="21"><sup><a href="https://www.kitobook.com/compare/book/56/02/21/" title="сравнение переводов, параллельные ссылки">21</a></sup> Bu imorat Rabbimiz Iso Masih orqali bir bo‘lib, yuksalib boradi va Unga bag‘ishlangan muqaddasma’bad bo‘ladi.</div>
  <div id="22"><sup><a href="https://www.kitobook.com/compare/book/56/02/22/" title="сравнение переводов, параллельные ссылки">22</a></sup> Iso Masihga tegishli bo‘lganingiz uchun sizlar ham bu imoratning bir qismisiz. Bu imoratni Xudoning Ruhi O‘ziga maskan qilib oladi.</div>
</div>