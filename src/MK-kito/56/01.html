<div itemprop="articleBody" class="text">
  <div id="1"><sup><a href="https://www.kitobook.com/compare/book/56/01/1/" title="сравнение переводов, параллельные ссылки">1</a></sup> Xudoning irodasi bilan Iso Masihninghavoriysi bo‘lgan men — Pavlusdan Iso Masihga sodiq bo‘lgan Efes shahridagi Xudoning azizlariga salom! </div>
  <div id="2"><sup><a href="https://www.kitobook.com/compare/book/56/01/2/" title="сравнение переводов, параллельные ссылки">2</a></sup> Otamiz Xudo va Rabbimiz Iso Masih sizlarga inoyat va tinchlik ato qilsin.</div>
  <div id="3"><sup><a href="https://www.kitobook.com/compare/book/56/01/3/" title="сравнение переводов, параллельные ссылки">3</a></sup> Rabbimiz Iso Masihning Otasi Xudoga hamdu sanolar bo‘lsin. U samodagi barcha ruhiy barakalarni Masih orqali bizlarga berdi. </div>
  <div id="4"><sup><a href="https://www.kitobook.com/compare/book/56/01/4/" title="сравнение переводов, параллельные ссылки">4</a></sup> Masihga tegishli bo‘lishimiz uchun Xudo bizni dunyo yaratilishidan oldin tanladi. Endi biz Xudoning oldida muqaddas va benuqson, bir–biriga mehr bog‘lagan insonlar bo‘la olamiz. </div>
  <div id="5"><sup><a href="https://www.kitobook.com/compare/book/56/01/5/" title="сравнение переводов, параллельные ссылки">5</a></sup> Xudo bizni Iso Masih orqali O‘ziga farzand qilib olishni azaldanoq qaror qilgan edi. Xudoning xohish–irodasi shu bo‘lib, bundan U huzur–halovat topdi.</div>
  <div id="6"><sup><a href="https://www.kitobook.com/compare/book/56/01/6/" title="сравнение переводов, параллельные ссылки">6</a></sup> Shu tariqa O‘zining suyukli O‘g‘li orqali bizga buyuk inoyatini ko‘rsatgan Xudoga hamdu sanolar bo‘lsin.</div>
  <div id="7"><sup><a href="https://www.kitobook.com/compare/book/56/01/7/" title="сравнение переводов, параллельные ссылки">7</a></sup> Masihning to‘kilgan qoni orqali Xudo bizni kechirib, gunohlarimizdan ozod qildi.</div>
  <div id="8"><sup><a href="https://www.kitobook.com/compare/book/56/01/8/" title="сравнение переводов, параллельные ссылки">8</a></sup> Shunday qilib, Xudo bizning hayotimizni to‘ldirgan inoyati qanchalik boy ekanligini ko‘rsatdi. </div>
  <div id="9"><sup><a href="https://www.kitobook.com/compare/book/56/01/9/" title="сравнение переводов, параллельные ссылки">9</a></sup> U bizga donoligu aql–idrok ato etdi. O‘z irodasining sirini ma’lum qildi. Bu irodasi Iso Masih orqali bajo bo‘lishini Xudo oldindan rejalashtirgan edi va bundan U huzur–halovat topdi. </div>
  <div id="10"><sup><a href="https://www.kitobook.com/compare/book/56/01/10/" title="сравнение переводов, параллельные ссылки">10</a></sup> Xudo bu rejani O‘zi belgilagan vaqtda to‘la amalga oshirib, yeru osmondagi bor mavjudotni Masihning hokimiyati ostiga birlashtiradi. </div>
  <div id="11"><sup><a href="https://www.kitobook.com/compare/book/56/01/11/" title="сравнение переводов, параллельные ссылки">11</a></sup> Biz Masih orqali Xudoning xalqi bo‘ldik. Bu Xudoning azaldan belgilagan rejasi bo‘yicha amalga oshdi. Axir, Xudo har bir narsani O‘z xohish–irodasi bo‘yicha amalga oshiradi.</div>
  <div id="12"><sup><a href="https://www.kitobook.com/compare/book/56/01/12/" title="сравнение переводов, параллельные ссылки">12</a></sup> Shunday ekan, biz — Masihga umid bog‘laganlar, hammamiz Xudoga shon–shuhrat keltirish uchun yashashimiz lozim. </div>
  <div id="13"><sup><a href="https://www.kitobook.com/compare/book/56/01/13/" title="сравнение переводов, параллельные ссылки">13</a></sup> Sizlar haqiqat kalomi, ya’ni najot keltirgan Xushxabarni eshitgan edingiz. Shu tufayli Masihga imon keltirgan edingiz. Xudo O‘zi va’da qilgan Muqaddas Ruhni sizlarga berib, Unga tegishli ekanligingizni ko‘rsatdi. </div>
  <div id="14"><sup><a href="https://www.kitobook.com/compare/book/56/01/14/" title="сравнение переводов, параллельные ссылки">14</a></sup> Kelajakda oladigan qut–barakalarimizga kafil sifatida bizga Muqaddas Ruh berilgan. Ha, Xudo bizni qutqarib, O‘ziga xalq qilib olgani uchun bizda Muqaddas Ruh bor. Shularning hammasi Xudoga shon–shuhrat keltiradi.</div>
  <div id="15"><sup><a href="https://www.kitobook.com/compare/book/56/01/15/" title="сравнение переводов, параллельные ссылки">15</a></sup> Rabbimiz Isoga bo‘lgan imoningiz va Xudoning aziz xalqiga bo‘lgan mehr–muhabbatingiz haqida eshitganimdan beri, </div>
  <div id="16"><sup><a href="https://www.kitobook.com/compare/book/56/01/16/" title="сравнение переводов, параллельные ссылки">16</a></sup> sizlar uchun ibodat qilganimda tinmay Xudoga shukrlar aytaman. </div>
  <div id="17"><sup><a href="https://www.kitobook.com/compare/book/56/01/17/" title="сравнение переводов, параллельные ссылки">17</a></sup> Rabbimiz Iso Masihning Xudosi, ulug‘vor Otamiz, O‘zini tanib–bilishingiz uchun Muqaddas Ruh orqali sizga donolik va aql–idrok bersin. </div>
  <div id="18"><sup><a href="https://www.kitobook.com/compare/book/56/01/18/" title="сравнение переводов, параллельные ссылки">18</a></sup> Xudo sizlarning qalbingizni nurga to‘ldirsin, toki Xudo sizlarni da’vat qilib, sizlarga qanday umid berganligini, Xudoning xalqi U uchun naqadar boy mulk ekanligini tushunib olinglar. </div>
  <div id="19"><sup><a href="https://www.kitobook.com/compare/book/56/01/19/" title="сравнение переводов, параллельные ссылки">19</a></sup> Xudoning biz — imonlilarga ko‘rsatgan tengi yo‘q qudrati naqadar buyukligini ham bilib oling. Mana shu buyuk qudrati bilan </div>
  <div id="20"><sup><a href="https://www.kitobook.com/compare/book/56/01/20/" title="сравнение переводов, параллельные ссылки">20</a></sup> Xudo Masihni o‘likdan tiriltirdi va samoda Uni O‘zining o‘ng tomoniga o‘tirg‘izdi. </div>
  <div id="21"><sup><a href="https://www.kitobook.com/compare/book/56/01/21/" title="сравнение переводов, параллельные ссылки">21</a></sup> Isoni Xudo u dunyoyu bu dunyodagi har bir hokimiyat va hukmronlik, har qanday kuch va saltanat, har bir mavjudotdan ustun qildi.</div>
  <div id="22"><sup><a href="https://www.kitobook.com/compare/book/56/01/22/" title="сравнение переводов, параллельные ссылки">22</a></sup> Butun borliqni Isoning oyoqlari ostiga tobe qildi. Uni butun borliqdan yuqori qo‘yib, imonlilar jamoatiga bosh qildi.</div>
  <div id="23"><sup><a href="https://www.kitobook.com/compare/book/56/01/23/" title="сравнение переводов, параллельные ссылки">23</a></sup> Imonlilar jamoati Masihning tanasidir. Borliqni har jihatdan butun qiladigan Masih jamoatni barkamol qiladi.</div>
</div>