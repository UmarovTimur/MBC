<div itemprop="articleBody" class="text">
  <div id="1"><sup><a href="https://www.kitobook.com/compare/book/56/06/1/" title="сравнение переводов, параллельные ссылки">1</a></sup> Ey farzandlar, RabbimizIsoga tegishli bo‘lganingiz uchun ota–onangizga itoat qilinglar, chunki shunday qilish to‘g‘ridir.</div>
  <div id="2"><sup><a href="https://www.kitobook.com/compare/book/56/06/2/" title="сравнение переводов, параллельные ссылки">2</a></sup> Axir, Xudo shunday amr qilgan: “Ota–onangizni hurmat qiling.</div>
  <div id="3"><sup><a href="https://www.kitobook.com/compare/book/56/06/3/" title="сравнение переводов, параллельные ссылки">3</a></sup> O‘shanda yer yuzida umringiz uzoq bo‘lib, baxtiyor yashaysiz.” Birinchi marta va’da qo‘shib berilgan amr o‘sha amrdir.</div>
  <div id="4"><sup><a href="https://www.kitobook.com/compare/book/56/06/4/" title="сравнение переводов, параллельные ссылки">4</a></sup> Ey otalar, farzandlaringizning g‘ashiga tegmang. Ularni Rabbimizning ta’lim–tarbiyasi bilan o‘stiringlar.</div>
  <div id="5"><sup><a href="https://www.kitobook.com/compare/book/56/06/5/" title="сравнение переводов, параллельные ссылки">5</a></sup> Ey, qullar, Masihga chuqur izzat–ehtirom bilan, chin yurakdan itoat qilganingiz kabi xo‘jayinlaringizga ham shunday itoat qilinglar.</div>
  <div id="6"><sup><a href="https://www.kitobook.com/compare/book/56/06/6/" title="сравнение переводов, параллельные ссылки">6</a></sup> Faqatgina insonlarni mamnun qilib, xo‘jako‘rsinga xizmat qiladigan odamlarga o‘xshamasdan, Masihning qullari kabi chin ko‘ngildan Xudoning irodasini bajaringlar.</div>
  <div id="7"><sup><a href="https://www.kitobook.com/compare/book/56/06/7/" title="сравнение переводов, параллельные ссылки">7</a></sup> Insonlarga emas, balki Rabbimiz Isoga xizmat qilayotgandek, bajonu dil xizmat qilinglar.</div>
  <div id="8"><sup><a href="https://www.kitobook.com/compare/book/56/06/8/" title="сравнение переводов, параллельные ссылки">8</a></sup> Esingizda tuting, xoh qul, xoh erkin bo‘lsin, har bir kishi qilgan yaxshiligiga yarasha mukofotni Rabbimizdan oladi.</div>
  <div id="9"><sup><a href="https://www.kitobook.com/compare/book/56/06/9/" title="сравнение переводов, параллельные ссылки">9</a></sup> Ey xo‘jayinlar, sizlar ham qullaringizga yaxshi muomala qilinglar. Ularga do‘q–po‘pisa qilishni bas qilinglar, chunki bilasizlar–ku, ularning ham, sizlarning ham Xo‘jayiningiz samoda, U tarafkashlik qilmaydi.</div>
  <div id="10"><sup><a href="https://www.kitobook.com/compare/book/56/06/10/" title="сравнение переводов, параллельные ссылки">10</a></sup> Va nihoyat, Rabbimiz Iso sizning qudrat manbaingiz bo‘lsin, Uning buyuk qudrati sizlarni baquvvat qilsin.</div>
  <div id="11"><sup><a href="https://www.kitobook.com/compare/book/56/06/11/" title="сравнение переводов, параллельные ссылки">11</a></sup> Iblisning hiylalariga qarshi tura olishingiz uchun, Xudo bergan barcha qurol– aslahalar bilan qurollaning.</div>
  <div id="12"><sup><a href="https://www.kitobook.com/compare/book/56/06/12/" title="сравнение переводов, параллельные ссылки">12</a></sup> Axir, bizning kurashimiz insonlarga qarshi emas, balki samoviy olamdagi yovuz ruhiy kuchlarga, ruhiy hokimiyat va hukmronlikka hamda bu qorong‘i dunyoni boshqarayotgan ruhiy hukmronlarga qarshidir.</div>
  <div id="13"><sup><a href="https://www.kitobook.com/compare/book/56/06/13/" title="сравнение переводов, параллельные ссылки">13</a></sup> Shu sababdan Xudoning qurol–aslahalari bilan qurollaning, deb aytayapman. Shunda yovuzlikka to‘la kunlarda mahkam tura olasiz, qurollanib tayyor turgan bo‘lasiz.</div>
  <div id="14"><sup><a href="https://www.kitobook.com/compare/book/56/06/14/" title="сравнение переводов, параллельные ссылки">14</a></sup> Jangga tayyorlaninglar. Belingizga haqiqat kamarini taqinglar, ko‘ksingizga solihlik sovutini kiyinglar,</div>
  <div id="15"><sup><a href="https://www.kitobook.com/compare/book/56/06/15/" title="сравнение переводов, параллельные ссылки">15</a></sup> tinchlik Xushxabarini yoyish uchun oyog‘ingizga ildamlik poyabzalini kiyinglar.</div>
  <div id="16"><sup><a href="https://www.kitobook.com/compare/book/56/06/16/" title="сравнение переводов, параллельные ссылки">16</a></sup> Bularga qo‘shib, imon qalqonini qo‘lga olinglar. Shu qalqon bilan yovuz shaytonning hamma alangali o‘qlarini kuchdan qoldirasizlar.</div>
  <div id="17"><sup><a href="https://www.kitobook.com/compare/book/56/06/17/" title="сравнение переводов, параллельные ссылки">17</a></sup> Shuningdek, najot dubulg‘asini kiyinglar, Ruh beradigan, Xudoning kalomi bo‘lgan qilichni ko‘taringlar.</div>
  <div id="18"><sup><a href="https://www.kitobook.com/compare/book/56/06/18/" title="сравнение переводов, параллельные ссылки">18</a></sup> Har qanday sharoitda Muqaddas Ruhga tayanib duo–ibodat qilinglar. Ibodatda hushyor va sabotli bo‘lib, Xudoning barcha azizlari uchun iltijo qilinglar.</div>
  <div id="19"><sup><a href="https://www.kitobook.com/compare/book/56/06/19/" title="сравнение переводов, параллельные ссылки">19</a></sup> Men uchun ham ibodat qilinglar. Men og‘zimni ochganimda, zarur bo‘lgan so‘z menga berilsin, toki qo‘rqmasdan Xushxabar sirini bayon eta olayin.</div>
  <div id="20"><sup><a href="https://www.kitobook.com/compare/book/56/06/20/" title="сравнение переводов, параллельные ссылки">20</a></sup> Shu Xushxabarning elchisi bo‘lganim uchun hibsdaman. Elchiga loyiq ravishda men Xushxabarni jasurlik bilan e’lon qilishim uchun ibodat qilinglar.</div>
  <div id="21"><sup><a href="https://www.kitobook.com/compare/book/56/06/21/" title="сравнение переводов, параллельные ссылки">21</a></sup> Mening hol–ahvolim qanday ekanligini, nimalar qilayotganimni bilib olishingiz uchun, suyukli birodarimiz, Rabbimiz Isoning sodiq xizmatkori Tixik sizlarga ma’lumot beradi.</div>
  <div id="22"><sup><a href="https://www.kitobook.com/compare/book/56/06/22/" title="сравнение переводов, параллельные ссылки">22</a></sup> Mana shu maqsadda, bizning ahvolimizni sizlarga bildirsin, sizlarga dalda bersin, deb uni sizlarning oldingizga yuboryapman.</div>
  <div id="23"><sup><a href="https://www.kitobook.com/compare/book/56/06/23/" title="сравнение переводов, параллельные ссылки">23</a></sup> Birodarlarim, tinchlik sizlarga yor bo‘lsin. Otamiz Xudo va Rabbimiz Iso Masih sizlarga mehr–muhabbat bilan imon ato qilsin.</div>
  <div id="24"><sup><a href="https://www.kitobook.com/compare/book/56/06/24/" title="сравнение переводов, параллельные ссылки">24</a></sup> Rabbimiz Iso Masihni yaxshi ko‘rganlarning hammasiga to abad Xudoning inoyati yor bo‘lsin.</div>
</div>