<div itemprop="articleBody" class="text">
  <div id="1"><sup><a href="https://www.kitobook.com/compare/book/64/01/1/" title="сравнение переводов, параллельные ссылки">1</a></sup> Iso Masihga qilgan xizmatim tufayli qamoqda bo‘lgan men — Pavlusdan hamda birodarimiz Timo‘tiydan sevikli hamkorimiz Filimo‘nga salom! </div>
  <div id="2"><sup><a href="https://www.kitobook.com/compare/book/64/01/2/" title="сравнение переводов, параллельные ссылки">2</a></sup> Singlimiz Affiya bilan safdoshimiz Arxippga, shuningdek, xonadoningda yig‘ilib turadigan imonlilar jamoatiga ham salom yo‘llaymiz. </div>
  <div id="3"><sup><a href="https://www.kitobook.com/compare/book/64/01/3/" title="сравнение переводов, параллельные ссылки">3</a></sup> Otamiz Xudo va Rabbimiz Iso Masih sizlarga inoyat va tinchlik ato qilsin.</div>
  <div id="4"><sup><a href="https://www.kitobook.com/compare/book/64/01/4/" title="сравнение переводов, параллельные ссылки">4</a></sup> Ey Filimo‘n, men ibodat qilganimda seni eslab, har doim Xudoyimga shukr aytaman. </div>
  <div id="5"><sup><a href="https://www.kitobook.com/compare/book/64/01/5/" title="сравнение переводов, параллельные ссылки">5</a></sup> Chunki sening Rabbimiz Isoga bo‘lgan imoning va barcha aziz birodarlarga bo‘lgan muhabbating haqida eshitib turibman. </div>
  <div id="6"><sup><a href="https://www.kitobook.com/compare/book/64/01/6/" title="сравнение переводов, параллельные ссылки">6</a></sup> Ibodatim shuki, bizniki bilan bir bo‘lgan imoning Iso Masih nomi uchun qilishimiz kerak bo‘lgan yaxshiliklarni chuqurroq tushunishingga olib kelsin. </div>
  <div id="7"><sup><a href="https://www.kitobook.com/compare/book/64/01/7/" title="сравнение переводов, параллельные ссылки">7</a></sup> Birodarim, sen tufayli birodarlarning ko‘ngli tinch. Sening mehr-muhabbating menga katta sevinch va tasalli berdi.</div>
  <div id="8"><sup><a href="https://www.kitobook.com/compare/book/64/01/8/" title="сравнение переводов, параллельные ссылки">8</a></sup> Filimo‘n, sen ham, men ham Masihga ishonamiz. Shuning uchun men jasorat bilan senga o‘z burchingni bajargin, deb buyursam bo‘lardi.</div>
  <div id="9"><sup><a href="https://www.kitobook.com/compare/book/64/01/9/" title="сравнение переводов, параллельные ссылки">9</a></sup> Ammo sen meni yaxshi ko‘rganing uchun iltimos qilishni afzal ko‘rdim. Iso Masih tufayli qamoqda bo‘lgan, yoshi o‘tib qolgan, men, Pavlus, </div>
  <div id="10"><sup><a href="https://www.kitobook.com/compare/book/64/01/10/" title="сравнение переводов, параллельные ссылки">10</a></sup> mahbusligimda imon orqali menga o‘g‘il bo‘lib qolgan O‘nisim uchun sendan iltimos qilyapman. </div>
  <div id="11"><sup><a href="https://www.kitobook.com/compare/book/64/01/11/" title="сравнение переводов, параллельные ссылки">11</a></sup> O‘nisim bir vaqtlar senga foydasiz edi. Endi esa u senga ham, menga ham foydalidir. </div>
  <div id="12"><sup><a href="https://www.kitobook.com/compare/book/64/01/12/" title="сравнение переводов, параллельные ссылки">12</a></sup> Ko‘zimning oqu qorasiday bo‘lib qolgan O‘nisimni sening oldingga qaytarib yubordim.</div>
  <div id="13"><sup><a href="https://www.kitobook.com/compare/book/64/01/13/" title="сравнение переводов, параллельные ссылки">13</a></sup> Men Xushxabarni targ‘ib qilganim uchun qamoqda yotibman. O‘nisimning yonimda qolishini, sening o‘rningga menga xizmat qilishini xohlar edim. </div>
  <div id="14"><sup><a href="https://www.kitobook.com/compare/book/64/01/14/" title="сравнение переводов, параллельные ссылки">14</a></sup> Ammo sening roziligingsiz hech bir ish qilishni xohlamadim, chunki sening iltifotingni majburiy emas, balki ixtiyoriy bo‘lishini istadim. </div>
  <div id="15"><sup><a href="https://www.kitobook.com/compare/book/64/01/15/" title="сравнение переводов, параллельные ссылки">15</a></sup> Balki, sen O‘nisimni abadiy qaytarib olishing uchun u sendan vaqtinchalik ajralgandir. </div>
  <div id="16"><sup><a href="https://www.kitobook.com/compare/book/64/01/16/" title="сравнение переводов, параллельные ссылки">16</a></sup> Endi u senga faqatgina qul emas, balki quldan yuqori, sevikli birodaringdir. Men uni juda qadrlayman. Ishonchim komilki, u senga ham qul sifatida, ham Rabbimiz Iso orqali birodaring sifatida yanada qadrliroqdir.</div>
  <div id="17"><sup><a href="https://www.kitobook.com/compare/book/64/01/17/" title="сравнение переводов, параллельные ссылки">17</a></sup> Agar sen meni Rabbimiz xizmatidagi safdoshing, deb bilsang, O‘nisimni meni qabul qilganday qabul qilgin.</div>
  <div id="18"><sup><a href="https://www.kitobook.com/compare/book/64/01/18/" title="сравнение переводов, параллельные ссылки">18</a></sup> Mabodo u senga zarar keltirgan bo‘lsa yoki sendan qarzdor bo‘lsa, buni mening zimmamga yukla. </div>
  <div id="19"><sup><a href="https://www.kitobook.com/compare/book/64/01/19/" title="сравнение переводов, параллельные ссылки">19</a></sup> Men, Pavlus, quyidagini o‘z qo‘lim bilan yozyapman: men qarzingni to‘layman. Sen o‘z hayoting uchun mendan qarzdor ekanligingni aytishimning esa hojati yo‘q. </div>
  <div id="20"><sup><a href="https://www.kitobook.com/compare/book/64/01/20/" title="сравнение переводов, параллельные ссылки">20</a></sup> Ha, birodarim, Rabbimiz Iso tufayli mendan bu iltifotingni ayama! Masih haqi–hurmati jonimga oro kirgin! </div>
  <div id="21"><sup><a href="https://www.kitobook.com/compare/book/64/01/21/" title="сравнение переводов, параллельные ссылки">21</a></sup> Sen mening so‘zlarimga quloq solib, aytganlarimni qilasan, ha, bundan ham ko‘prog‘ini bajarasan, deb ishonganim uchun bularni yozdim.</div>
  <div id="22"><sup><a href="https://www.kitobook.com/compare/book/64/01/22/" title="сравнение переводов, параллельные ссылки">22</a></sup> Bundan tashqari, menga biror turar joy ham tayyorlab qo‘ygin. Chunki Xudo ibodatlaringizni eshitib, meni yana sizlarning oldingizga qaytarishiga ishonaman.</div>
  <div id="23"><sup><a href="https://www.kitobook.com/compare/book/64/01/23/" title="сравнение переводов, параллельные ссылки">23</a></sup> Men bilan birga Iso Masih nomi uchun mahbus bo‘lgan Epafras,</div>
  <div id="24"><sup><a href="https://www.kitobook.com/compare/book/64/01/24/" title="сравнение переводов, параллельные ссылки">24</a></sup> hamkorlarim Mark, Aristarx, Dimas, Luqo senga salom yo‘llayaptilar.</div>
  <div id="25"><sup><a href="https://www.kitobook.com/compare/book/64/01/25/" title="сравнение переводов, параллельные ссылки">25</a></sup> Rabbimiz Iso Masihning inoyati sizlarga yor bo‘lsin.</div>
</div>