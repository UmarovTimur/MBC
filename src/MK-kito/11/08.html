<div itemprop="articleBody" class="text">
  <div id="1"><sup><a href="https://www.kitobook.com/compare/book/11/08/1/" title="сравнение переводов, параллельные ссылки">1</a></sup> Shundan so‘ng Sulaymon Isroil oqsoqollarini, hamma qabila yo‘lboshchilarini, Isroil xalqi urug‘boshilarini Quddus shahriga to‘pladi. U Egamizningahd sandig‘iniDovud qal’asidan — SiondanEgamizning uyiga olib kelmoqchi edi.</div>
  <div id="2"><sup><a href="https://www.kitobook.com/compare/book/11/08/2/" title="сравнение переводов, параллельные ссылки">2</a></sup> Ularning hammasi yettinchi oyda — Yetanim oyidagi Chayla bayrami kuni shoh Sulaymonning huzuriga yig‘ilishdi.</div>
  <div id="3"><sup><a href="https://www.kitobook.com/compare/book/11/08/3/" title="сравнение переводов, параллельные ссылки">3</a></sup> Isroil oqsoqollarining hammasi kelgach, ruhoniylarsandiqni yerdan ko‘tarishdi.</div>
  <div id="4"><sup><a href="https://www.kitobook.com/compare/book/11/08/4/" title="сравнение переводов, параллельные ссылки">4</a></sup> Ruhoniylar va levilarEgamizning sandig‘i bilan birga, Uchrashuv chodirini, chodirdagi barcha muqaddas buyumlarni Egamizning uyiga olib kelishdi.</div>
  <div id="5"><sup><a href="https://www.kitobook.com/compare/book/11/08/5/" title="сравнение переводов, параллельные ссылки">5</a></sup> Shoh Sulaymon va to‘plangan butun Isroil jamoasi sandiqning oldida qo‘ylar, mollar so‘yib, qurbonlik qilishdi. Qurbonlik qilingan qo‘y va mollar shu qadar ko‘p ediki, hisobiga yetib bo‘lmasdi.</div>
  <div id="6"><sup><a href="https://www.kitobook.com/compare/book/11/08/6/" title="сравнение переводов, параллельные ссылки">6</a></sup> Ruhoniylar Egamizning ahd sandig‘ini unga atalgan joyga — Eng muqaddas xonaga, karublarning qanotlari ostiga qo‘yishdi.</div>
  <div id="7"><sup><a href="https://www.kitobook.com/compare/book/11/08/7/" title="сравнение переводов, параллельные ссылки">7</a></sup> Karublarning qanotlari sandiq usti bo‘ylab cho‘zilgan va sandiq hamda uning xodalarini berkitib turardi.</div>
  <div id="8"><sup><a href="https://www.kitobook.com/compare/book/11/08/8/" title="сравнение переводов, параллельные ссылки">8</a></sup> Xodalar shunchalik uzun ediki, ularning uchi Eng muqaddas xonaning shundaygina oldidan ko‘rinib turardi, boshqa joydan esa ko‘rinmasdi. Xodalar bugungacha ham o‘sha yerda turibdi.</div>
  <div id="9"><sup><a href="https://www.kitobook.com/compare/book/11/08/9/" title="сравнение переводов, параллельные ссылки">9</a></sup> Sandiqning ichida Muso Sinay tog‘ida qo‘ygan ikkita tosh lavhadan boshqa hech narsa yo‘q edi. Isroil xalqi Misrdan chiqqandan keyin Sinay tog‘ida Egamiz ular bilan ahd tuzgan edi.</div>
  <div id="10"><sup><a href="https://www.kitobook.com/compare/book/11/08/10/" title="сравнение переводов, параллельные ссылки">10</a></sup> Ruhoniylar Muqaddas xonadan chiqayotganlarida, Egamizning uyi bulut bilan to‘lib ketdi.</div>
  <div id="11"><sup><a href="https://www.kitobook.com/compare/book/11/08/11/" title="сравнение переводов, параллельные ссылки">11</a></sup> Bulut nur sochib, ko‘zni qamashtirardi. Ruhoniylar xizmatni davom ettirish uchun u yerga kirolmay qoldilar, chunki uy Egamizning ulug‘vorligi bilan to‘lgandi.</div>
  <div id="12"><sup><a href="https://www.kitobook.com/compare/book/11/08/12/" title="сравнение переводов, параллельные ссылки">12</a></sup> Shunda Sulaymon ibodat qildi: — Ey, Egamiz! Sen, zim–ziyo zulmatda maskan qilarman, degan eding.</div>
  <div id="13"><sup><a href="https://www.kitobook.com/compare/book/11/08/13/" title="сравнение переводов, параллельные ссылки">13</a></sup> Mana endi senga ajoyib bir uy, abadiy istiqomat qilishing uchun bir maskan barpo qildim.</div>
  <div id="14"><sup><a href="https://www.kitobook.com/compare/book/11/08/14/" title="сравнение переводов, параллельные ссылки">14</a></sup> Keyin shoh orqasiga qayrilib, tik turgan jamiki Isroil jamoasini duo qildi.</div>
  <div id="15"><sup><a href="https://www.kitobook.com/compare/book/11/08/15/" title="сравнение переводов, параллельные ссылки">15</a></sup> Shoh dedi: — Isroil xalqining Xudosi — Egamizga hamdu sanolar bo‘lsin. U otam Dovudga bergan va’dasini bajardi.</div>
  <div id="16"><sup><a href="https://www.kitobook.com/compare/book/11/08/16/" title="сравнение переводов, параллельные ссылки">16</a></sup> Egamiz otamga shunday degan edi: “Xalqim Isroilni Misrdan olib chiqqan kunimdan beri Men ulug‘lanadigan uy barpo qilish uchun Isroil qabilalarining birorta shaharni tanlamadim, balki xalqim Isroil ustida hukmron bo‘lsin, deb Dovudni tanladim.”</div>
  <div id="17"><sup><a href="https://www.kitobook.com/compare/book/11/08/17/" title="сравнение переводов, параллельные ссылки">17</a></sup> Isroil xalqining Xudosi — Egamizga atab bir uy barpo qilmoq otam Dovudning niyati edi.</div>
  <div id="18"><sup><a href="https://www.kitobook.com/compare/book/11/08/18/" title="сравнение переводов, параллельные ссылки">18</a></sup> Lekin Egamiz otam Dovudga shunday deb aytdi: “Modomiki, Menga atab bir uy barpo qilmoqni ko‘nglingga tuygan ekansan, yaxshi qilibsan.</div>
  <div id="19"><sup><a href="https://www.kitobook.com/compare/book/11/08/19/" title="сравнение переводов, параллельные ссылки">19</a></sup> Biroq Menga atab o‘sha uyni sen emas, balki sening pushti kamaringdan bino bo‘ladigan o‘g‘ling barpo qiladi.”</div>
  <div id="20"><sup><a href="https://www.kitobook.com/compare/book/11/08/20/" title="сравнение переводов, параллельные ссылки">20</a></sup> Egamiz va’da bergan edi, bajo ayladi: otam Dovudning o‘rniga taxtga men chiqdim, Egamiz va’da etganiday, Isroil taxtiga o‘tirdim, Isroil xalqining Xudosi — Egamizga atab bir uy bino qildim.</div>
  <div id="21"><sup><a href="https://www.kitobook.com/compare/book/11/08/21/" title="сравнение переводов, параллельные ссылки">21</a></sup> O‘sha uyda Ahd sandig‘i uchun ham joy tayyorladim. Egamiz ota–bobolarimizni Misr yurtidan olib chiqqandan keyin, ular bilan qilgan ahd lavhasi shu sandiqning ichida turibdi.</div>
  <div id="22"><sup><a href="https://www.kitobook.com/compare/book/11/08/22/" title="сравнение переводов, параллельные ссылки">22</a></sup> Sulaymon Egamizning qurbongohi oldida Isroil jamoasi ro‘parasida qo‘llarini ko‘kka cho‘zganicha dedi:</div>
  <div id="23"><sup><a href="https://www.kitobook.com/compare/book/11/08/23/" title="сравнение переводов, параллельные ссылки">23</a></sup> — Ey, Isroil xalqining Xudosi — Egamiz! Na yuqorida — ko‘kda, na quyida — yerda Senga o‘xshashi yo‘q. Senga butun qalbi bilan bog‘lanib, Sen ko‘rsatgan yo‘ldan yuradigan qullaringga Sen ahdingni sodiq saqlaysan.</div>
  <div id="24"><sup><a href="https://www.kitobook.com/compare/book/11/08/24/" title="сравнение переводов, параллельные ссылки">24</a></sup> Quling — otam Dovudga Sen O‘z og‘zing bilan bergan va’dalaringni bugun qo‘ling bilan bajo aylading.</div>
  <div id="25"><sup><a href="https://www.kitobook.com/compare/book/11/08/25/" title="сравнение переводов, параллельные ссылки">25</a></sup> Ey, Isroil xalqining Xudosi — Egamiz! O‘zingning qulingga — otam Dovudga: “Bolalaring ham senga o‘xshab oldimda o‘ylab qadamini bossalar, sening naslingdan bo‘lgan erkak zoti to abad Isroil taxtida o‘tiradi”, deb va’da bergan eding. Endi bergan va’dangni ado et!</div>
  <div id="26"><sup><a href="https://www.kitobook.com/compare/book/11/08/26/" title="сравнение переводов, параллельные ссылки">26</a></sup> Ey, Isroil xalqining Xudosi! Qulingga — otam Dovudga aytganlaring to‘g‘ri chiqsin, deb iltijo etaman.</div>
  <div id="27"><sup><a href="https://www.kitobook.com/compare/book/11/08/27/" title="сравнение переводов, параллельные ссылки">27</a></sup> Xudo yer yuzida yasharmidi?! Sen osmonga, hatto falak toqiga ham sig‘massan. Falak toqi oldida men qurgan uy nima bo‘libdi?!</div>
  <div id="28"><sup><a href="https://www.kitobook.com/compare/book/11/08/28/" title="сравнение переводов, параллельные ссылки">28</a></sup> Ey, Egam Xudo, iltijo bilan qilgan ibodatimni qabul et! Senga yolvorib qilayotgan iltijolarimga javob ber.</div>
  <div id="29"><sup><a href="https://www.kitobook.com/compare/book/11/08/29/" title="сравнение переводов, параллельные ссылки">29</a></sup> Sen: “Men o‘sha yerda ulug‘lanay”, deb aytgan eding. Ko‘zlaring kechayu kunduz o‘sha joyga — o‘sha uyga qadalib tursin. Men, quling o‘sha tomonga qarab ibodat qilaman, ibodatlarimni tingla.</div>
  <div id="30"><sup><a href="https://www.kitobook.com/compare/book/11/08/30/" title="сравнение переводов, параллельные ссылки">30</a></sup> Isroil xalqi bilan birga o‘sha tomonga qarab qilgan iltijolarimizga quloq tut. Samolardan — O‘z makonningdan turib quloq sol, eshitginu gunohimizdan o‘t.</div>
  <div id="31"><sup><a href="https://www.kitobook.com/compare/book/11/08/31/" title="сравнение переводов, параллельные ссылки">31</a></sup> Kimdir gunohkorlikda ayblansa, o‘sha odam kelib, uying — qurbongohing oldida aybsizman, deb ont ichsa,</div>
  <div id="32"><sup><a href="https://www.kitobook.com/compare/book/11/08/32/" title="сравнение переводов, параллельные ссылки">32</a></sup> ey, Egam, samodan turib quloq sol, qullaringni O‘zing hukm et. Gunohkorning qilmishini bo‘yniga qo‘y, jazosini ber. Gunohsizning esa haqligini ko‘rsat, haq bo‘lgani uchun uni ozod qil.</div>
  <div id="33"><sup><a href="https://www.kitobook.com/compare/book/11/08/33/" title="сравнение переводов, параллельные ссылки">33</a></sup> Xalqing Isroil Sening oldingda gunoh qilgani uchun yovga mag‘lub bo‘lsa, yana qaytib Seni tan olsa–da, o‘sha uyda Senga yolvorib iltijo qilsa,</div>
  <div id="34"><sup><a href="https://www.kitobook.com/compare/book/11/08/34/" title="сравнение переводов, параллельные ссылки">34</a></sup> Sen samodan turib, ularning iltijolariga quloq sol, gunohlaridan o‘t. Otalariga O‘zing bergan yurtga ularni qaytar.</div>
  <div id="35"><sup><a href="https://www.kitobook.com/compare/book/11/08/35/" title="сравнение переводов, параллельные ссылки">35</a></sup> Ular Senga qarshi gunoh etganlari uchun osmon berkilib, yomg‘ir yog‘maganda, ular o‘sha uyga qarab, Seni yana tan olib iltijo qilsalar, Sen ularni gunohlari uchun jazolaganingda, tavba qilsalar,</div>
  <div id="36"><sup><a href="https://www.kitobook.com/compare/book/11/08/36/" title="сравнение переводов, параллельные ссылки">36</a></sup> qullaring Isroil xalqiga samodan turib quloq sol, ularning gunohidan o‘t. Ularga to‘g‘ri yo‘l ko‘rsat, toki o‘sha yo‘ldan ketsinlar, keyin xalqingga mulk qilib bergan yerga yomg‘ir yog‘dir.</div>
  <div id="37"><sup><a href="https://www.kitobook.com/compare/book/11/08/37/" title="сравнение переводов, параллельные ссылки">37</a></sup> Yurtda ocharchilik yo o‘lat paydo bo‘lsa, garmsel, zang kasali, chigirtka, qurt–qumursqa bossa yoki o‘z yurtida yov qamal qilsa, yoxud kulfat, xastalik boshiga kelsa,</div>
  <div id="38"><sup><a href="https://www.kitobook.com/compare/book/11/08/38/" title="сравнение переводов, параллельные ссылки">38</a></sup> har qanday inson yoki xalqing Isroil Senga yolvorib ibodat qilsa, har kim o‘z yuragidagi dardini aytib, bu uy tomonga qo‘llarini cho‘zsa,</div>
  <div id="39"><sup><a href="https://www.kitobook.com/compare/book/11/08/39/" title="сравнение переводов, параллельные ссылки">39</a></sup> Sen osmondan — maskaningdan turib quloq sol va ularning gunohidan o‘t. Har birining tutgan yo‘liga qara, xizmatiga yarasha ber,</div>
  <div id="40"><sup><a href="https://www.kitobook.com/compare/book/11/08/40/" title="сравнение переводов, параллельные ссылки">40</a></sup> toki Sen O‘zing ota– bobolarimizga bergan yurtda umrlarining oxirigacha Sendan qo‘rqib yashasinlar. Zotan, jamiki inson bolasining ko‘nglidagini yolg‘iz Sen bilasan, xolos.</div>
  <div id="41"><sup><a href="https://www.kitobook.com/compare/book/11/08/41/" title="сравнение переводов, параллельные ссылки">41</a></sup> Xalqing Isroildan bo‘lmagan begona odam Seni deb uzoq yurtdan kelib,</div>
  <div id="42"><sup><a href="https://www.kitobook.com/compare/book/11/08/42/" title="сравнение переводов, параллельные ссылки">42</a></sup> Sening shuhrating, qudrating va ajoyibotlaring haqida eshitib, o‘sha uyga qarab ibodat qilsa,</div>
  <div id="43"><sup><a href="https://www.kitobook.com/compare/book/11/08/43/" title="сравнение переводов, параллельные ссылки">43</a></sup> Sen makoningdan turib quloq sol. O‘sha odamning so‘raganini bajo ayla, toki yer yuzidagi hamma xalqlar Seni bilishsin, xalqing Isroil kabi Sendan hayiqadigan bo‘lsin. Men barpo qilgan shu uy Senga atab qilinganini bilsin.</div>
  <div id="44"><sup><a href="https://www.kitobook.com/compare/book/11/08/44/" title="сравнение переводов, параллельные ссылки">44</a></sup> Sen xalqingni g‘animlariga qarshi jang qilishga yuborganingda, ular O‘zing tanlab olgan bu shaharga, Senga atab men qurgan uyga yuz burib, ibodat qilsalar,</div>
  <div id="45"><sup><a href="https://www.kitobook.com/compare/book/11/08/45/" title="сравнение переводов, параллельные ссылки">45</a></sup> osmondan turib ularning iltijolarini eshit, bajo ayla.</div>
  <div id="46"><sup><a href="https://www.kitobook.com/compare/book/11/08/46/" title="сравнение переводов, параллельные ссылки">46</a></sup> Sening oldingda ular gunoh qilganlarida, chunki gunoh qilmaydigan odamning o‘zi yo‘q, Sen g‘azablanib, ularni yaqin yoki uzoq yurtlarga asir qilib olib ketadigan dushmanlarning qo‘liga bersang,</div>
  <div id="47"><sup><a href="https://www.kitobook.com/compare/book/11/08/47/" title="сравнение переводов, параллельные ссылки">47</a></sup> ular g‘animlari yurtida asirlikda yurib, esini yig‘ib olgach: “Gunoh qildik, shakkoklik qildik, aybdormiz”, deb tavba qilib, Senga yolvorsalar,</div>
  <div id="48"><sup><a href="https://www.kitobook.com/compare/book/11/08/48/" title="сравнение переводов, параллельные ссылки">48</a></sup> g‘animlar yurtida butun qalbi bilan, jonu dili bilan Senga qaytsalar, O‘zing ota– bobolariga bergan yurtga, O‘zing tanlab olgan shaharga, Senga atab men qurgan uyga yuz burib, O‘zingga ibodat qilsalar,</div>
  <div id="49"><sup><a href="https://www.kitobook.com/compare/book/11/08/49/" title="сравнение переводов, параллельные ссылки">49</a></sup> samodan — makoningdan turib ularning qilgan iltijolarini eshit, bajo ayla.</div>
  <div id="50"><sup><a href="https://www.kitobook.com/compare/book/11/08/50/" title="сравнение переводов, параллельные ссылки">50</a></sup> Xalqing Senga qarshi qancha gunoh qilgan bo‘lmasin, Senga qarshi qanchalik isyon qilgan bo‘lmasin, ularni kechir. Xalqingni asir etgan yov ko‘nglida shafqat qo‘zg‘atgin, toki ular xalqingga mehribonlik qilsin.</div>
  <div id="51"><sup><a href="https://www.kitobook.com/compare/book/11/08/51/" title="сравнение переводов, параллельные ссылки">51</a></sup> Axir, Isroil Sening xalqing, Sening ulushingdir. Ularni Misrdan — temir o‘choq ichidan O‘zing olib chiqqansan.</div>
  <div id="52"><sup><a href="https://www.kitobook.com/compare/book/11/08/52/" title="сравнение переводов, параллельные ссылки">52</a></sup> Xalqing Senga doimo iltijo qilganda, men, qulingning iltijolarini, xalqing iltijolarini eshitib, ularga doimo nazaringni solib marhamat qilgin.</div>
  <div id="53"><sup><a href="https://www.kitobook.com/compare/book/11/08/53/" title="сравнение переводов, параллельные ссылки">53</a></sup> Zotan, ota–bobolarimizni Misrdan olib chiqqaningda, quling Muso orqali aytganingday, ularni O‘zingning ulushing qilib, dunyodagi hamma xalqdan ajratib olding, ey, Egamiz Rabbiy!</div>
  <div id="54"><sup><a href="https://www.kitobook.com/compare/book/11/08/54/" title="сравнение переводов, параллельные ссылки">54</a></sup> Sulaymon Egamizning qurbongohi oldida tiz cho‘kib, qo‘llarini yuqoriga ko‘targanicha, Unga ibodatini aytib bo‘lgach, o‘rnidan turdi.</div>
  <div id="55"><sup><a href="https://www.kitobook.com/compare/book/11/08/55/" title="сравнение переводов, параллельные ссылки">55</a></sup> Sulaymon tik turganicha baland ovoz bilan Isroil jamoasini duo qildi:</div>
  <div id="56"><sup><a href="https://www.kitobook.com/compare/book/11/08/56/" title="сравнение переводов, параллельные ссылки">56</a></sup> — Egamizga hamdu sanolar bo‘lsin! U va’dasiga ko‘ra, O‘zining xalqi Isroilga tinchlik– omonlik berdi. U quli Muso orqali yaxshi va’dalar bergan edi, o‘sha va’dalarning birontasi ham bajarilmay qolmadi.</div>
  <div id="57"><sup><a href="https://www.kitobook.com/compare/book/11/08/57/" title="сравнение переводов, параллельные ссылки">57</a></sup> Egamiz Xudo ota– bobolarimiz bilan bo‘lganiday, biz bilan ham bo‘lsin, bizni tark etmasin, tashlab ketmasin.</div>
  <div id="58"><sup><a href="https://www.kitobook.com/compare/book/11/08/58/" title="сравнение переводов, параллельные ссылки">58</a></sup> Egamizning yo‘lidan yurmoq uchun, ota– bobolarimizga buyurgan amr, farmon va qonun– qoidalarga rioya etmog‘imiz uchun ko‘nglimizni O‘ziga rom qilsin.</div>
  <div id="59"><sup><a href="https://www.kitobook.com/compare/book/11/08/59/" title="сравнение переводов, параллельные ссылки">59</a></sup> Egamizning oldida iltijo qilarkanman, shu iltijolarimga quloq tutib, bu qulining va O‘zining xalqi Isroilning kundalik ehtiyojlarini bajo aylasin,</div>
  <div id="60"><sup><a href="https://www.kitobook.com/compare/book/11/08/60/" title="сравнение переводов, параллельные ссылки">60</a></sup> toki dunyodagi jamiki qavmlar Egamiz — Xudo ekanini bilib qo‘ysin. Undan boshqasi yo‘q.</div>
  <div id="61"><sup><a href="https://www.kitobook.com/compare/book/11/08/61/" title="сравнение переводов, параллельные ссылки">61</a></sup> Hozirgiday, uning farmonlari bo‘yicha yurmoq uchun, amrlariga rioya etmoq uchun chin yurakdan Egamiz Xudoga bog‘laninglar.</div>
  <div id="62"><sup><a href="https://www.kitobook.com/compare/book/11/08/62/" title="сравнение переводов, параллельные ссылки">62</a></sup> Shundan keyin shoh va hamma Isroil xalqi Egamizga atab qurbonlik qildilar.</div>
  <div id="63"><sup><a href="https://www.kitobook.com/compare/book/11/08/63/" title="сравнение переводов, параллельные ссылки">63</a></sup> Sulaymon 22.000 mol, 120.000 qo‘yni Egamizga atab tinchlik qurbonligi qildi. Shu tariqa shoh va butun Isroil xalqi Egamizning uyini bag‘ishladilar.</div>
  <div id="64"><sup><a href="https://www.kitobook.com/compare/book/11/08/64/" title="сравнение переводов, параллельные ссылки">64</a></sup> Shu kuni shoh Egamizning uyi oldidagi hovli o‘rtasini ham muqaddas qildi. So‘ng o‘sha yerda kuydiriladigan qurbonliklar, don nazrlari va tinchlik qurbonliklarining yog‘ini nazr qildi, chunki bularning hammasi Egamizning huzuridagi bronza qurbongoh ustiga sig‘magan edi.</div>
  <div id="65"><sup><a href="https://www.kitobook.com/compare/book/11/08/65/" title="сравнение переводов, параллельные ссылки">65</a></sup> Keyin Sulaymon va u bilan birga katta jamoa — Levo–Xomatdan tortib Misr soyligiga qadar yerlarda yashaydigan butun Isroil xalqi Egamiz Xudo oldida Chayla bayramini nishonlashdi. Bayram o‘n to‘rt kun davom etdi. Ular yetti kun qurbongohning Xudoga bag‘ishlanishini nishonlashdi, yetti kun Chayla bayramini qilishdi.</div>
  <div id="66"><sup><a href="https://www.kitobook.com/compare/book/11/08/66/" title="сравнение переводов, параллельные ссылки">66</a></sup> Chayla bayramidan keyin Sulaymon xalqqa ruxsat berdi, xalq shohni duo qildi. Shundan keyin Egamiz O‘z quli Dovudga va Isroil xalqiga ko‘rsatgan muruvvati tufayli hammaning ko‘ngli shodlikka to‘lib, uylariga qaytib ketdilar.</div>
</div>