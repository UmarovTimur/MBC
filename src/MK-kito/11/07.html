<div itemprop="articleBody" class="text">
  <div id="1"><sup><a href="https://www.kitobook.com/compare/book/11/07/1/" title="сравнение переводов, параллельные ссылки">1</a></sup> Sulaymon o‘ziga ham saroy qurdi. U o‘z saroyini o‘n uch yilda qurib bitkazdi.</div>
  <div id="2"><sup><a href="https://www.kitobook.com/compare/book/11/07/2/" title="сравнение переводов, параллельные ссылки">2</a></sup> U dastlab saroydagi “Lubnon o‘rmoni” degan uyini qurdi. Uyning uzunligi 100 tirsak, kengligi 50 tirsak, balandligi 30 tirsak bo‘lib, sadr yog‘ochidan to‘rt qator ustun o‘rnatilgan, ustunlar tepasiga sadr yog‘ochidan qilingan to‘sinlar tashlangan edi.</div>
  <div id="3"><sup><a href="https://www.kitobook.com/compare/book/11/07/3/" title="сравнение переводов, параллельные ссылки">3</a></sup> Uyning tomi sadr yog‘ochi bilan qoplangan edi. To‘sinlar qirq beshta bo‘lib, har qatorda o‘n beshtadan edi.</div>
  <div id="4"><sup><a href="https://www.kitobook.com/compare/book/11/07/4/" title="сравнение переводов, параллельные ссылки">4</a></sup> Yon devorlardagi derazalar uch qator bo‘lib, bir–biriga ro‘parama– ro‘para edi.</div>
  <div id="5"><sup><a href="https://www.kitobook.com/compare/book/11/07/5/" title="сравнение переводов, параллельные ссылки">5</a></sup> Hamma eshiklar va eshiklar kesakisi to‘rt burchakli qilib yasalgan, yon devorlarda uchtadan eshik bo‘lib, bir–biriga ro‘parama–ro‘para edi.</div>
  <div id="6"><sup><a href="https://www.kitobook.com/compare/book/11/07/6/" title="сравнение переводов, параллельные ссылки">6</a></sup> Sulaymon saroyning “Ustunli koshona”sini ham qurdi. Koshonaning bo‘yi 50 tirsak, eni 30 tirsak edi. Koshonaning old tomonida ayvon qurdirib, ustun bilan tiradi. Ayvonning tomi yopilgan edi.</div>
  <div id="7"><sup><a href="https://www.kitobook.com/compare/book/11/07/7/" title="сравнение переводов, параллельные ссылки">7</a></sup> Yana saroyning taxt turadigan koshonasini qurdirib, tepasidan pastiga qadar sadr yog‘ochi bilan qopladi. Sulaymon bu koshonada o‘tirib, hukm chiqarardi.</div>
  <div id="8"><sup><a href="https://www.kitobook.com/compare/book/11/07/8/" title="сравнение переводов, параллельные ссылки">8</a></sup> Bu koshonaning orqa tomonidagi hovlida Sulaymon yashaydigan uy bor edi. Bu uy ham ayni shu tarzda qurilgan edi. Sulaymon xotini — fir’avnning qizi uchun ham xuddi shu koshona kabi bir uy qurib berdi.</div>
  <div id="9"><sup><a href="https://www.kitobook.com/compare/book/11/07/9/" title="сравнение переводов, параллельные ссылки">9</a></sup> Binolar poydevoridan tomigacha marmar toshlardan qilingan edi. Marmar toshlarning old va orqa tomoni arralab taroshlangan, belgilangan o‘lchovga ko‘ra tayyorlangan edi. Hovlining devorlari ham shu tarzda qurilgan edi.</div>
  <div id="10"><sup><a href="https://www.kitobook.com/compare/book/11/07/10/" title="сравнение переводов, параллельные ссылки">10</a></sup> Poydevorning marmar toshlari yirik, 8 tirsakli, 10 tirsakli edi.</div>
  <div id="11"><sup><a href="https://www.kitobook.com/compare/book/11/07/11/" title="сравнение переводов, параллельные ссылки">11</a></sup> Devori ham marmar toshlardan qurilgan edi. Toshlar belgilangan o‘lchovga ko‘ra tayyorlanib, taroshlangan edi. Devor qurilishida sadr yog‘ochidan ham foydalanildi.</div>
  <div id="12"><sup><a href="https://www.kitobook.com/compare/book/11/07/12/" title="сравнение переводов, параллельные ссылки">12</a></sup> Katta hovlining chor atrofi devor bilan o‘ralgan bo‘lib, uch qator taroshlangan tosh va bir qator sadr yog‘ochidan qilingan edi. Egamiz uyining ichki hovlisi bilan ayvoni devorlari ham shunday qilingan edi.</div>
  <div id="13"><sup><a href="https://www.kitobook.com/compare/book/11/07/13/" title="сравнение переводов, параллельные ссылки">13</a></sup> Shoh Sulaymon Tir shahridan Xurom degan bir odamni chaqirtirib keldi.</div>
  <div id="14"><sup><a href="https://www.kitobook.com/compare/book/11/07/14/" title="сравнение переводов, параллельные ссылки">14</a></sup> U Naftali qabilasidan bir beva ayolning o‘g‘li edi. Otasi Tir shahridan bo‘lib, misgar o‘tgan edi. Xurom bor iste’dodi, mahorati va aqlini ishga solib, bronzadan turli buyumlar yasashni o‘rganib olgan edi. U Sulaymon huzuriga kelgach, hamma ishlarni bajarib berdi.</div>
  <div id="15"><sup><a href="https://www.kitobook.com/compare/book/11/07/15/" title="сравнение переводов, параллельные ссылки">15</a></sup> Xurom bronzadan ikkita ustun yasadi, har bir ustunning balandligi 18 tirsak, tevaragi 12 tirsak chiqardi.</div>
  <div id="16"><sup><a href="https://www.kitobook.com/compare/book/11/07/16/" title="сравнение переводов, параллельные ссылки">16</a></sup> Bronzani eritib yana ikkita ustunqosh yasadi, bu ustunqoshlar ustunlarning tepasiga qo‘yish uchun kerak edi. Ustunqoshlarning balandligi 5 tirsak edi.</div>
  <div id="17"><sup><a href="https://www.kitobook.com/compare/book/11/07/17/" title="сравнение переводов, параллельные ссылки">17</a></sup> Ustunqoshlarning har biri yettita to‘rsimon bezaklaru to‘qilgan zanjirlar bilan bezatilgan edi.</div>
  <div id="18"><sup><a href="https://www.kitobook.com/compare/book/11/07/18/" title="сравнение переводов, параллельные ссылки">18</a></sup> Ustunqoshlarni qoplash uchun har bir to‘rsimon naqsh atrofidan aylanasiga ikki qator qilib anor surati solingan edi.</div>
  <div id="19"><sup><a href="https://www.kitobook.com/compare/book/11/07/19/" title="сравнение переводов, параллельные ссылки">19</a></sup> Har bir ustunning ikkinchi ustunqoshi ham bor edi. Ularning balandligi 4 tirsak bo‘lib, lolagul shaklida edi.</div>
  <div id="20"><sup><a href="https://www.kitobook.com/compare/book/11/07/20/" title="сравнение переводов, параллельные ссылки">20</a></sup> Ustunqoshning bo‘rtiq joylariga to‘rsimon bezaklar solingan bo‘lib, bezaklarning tepasi va pastiga aylantirib, 200ta anor surati solingan edi.</div>
  <div id="21"><sup><a href="https://www.kitobook.com/compare/book/11/07/21/" title="сравнение переводов, параллельные ссылки">21</a></sup> Xurom ustunlarni uyning ayvoniga o‘rnatdi: janub tomoniga o‘rnatilgan ustunga Yoxin deb, shimol tomoniga o‘rnatilgan ustunga Bo‘az deb nom berdi.</div>
  <div id="22"><sup><a href="https://www.kitobook.com/compare/book/11/07/22/" title="сравнение переводов, параллельные ссылки">22</a></sup> Ustunlarning tepasi lolagul shaklida edi. Shunday qilib, ustunlar tayyor bo‘ldi.</div>
  <div id="23"><sup><a href="https://www.kitobook.com/compare/book/11/07/23/" title="сравнение переводов, параллельные ссылки">23</a></sup> Keyin Xurom bronzani eritib dumaloq shaklda hovuz yasadi. Hovuzning bir qirg‘og‘idan narigi qirg‘og‘igacha 10 tirsak, balandligi esa 5 tirsak edi. Aylanasi 30 tirsak edi.</div>
  <div id="24"><sup><a href="https://www.kitobook.com/compare/book/11/07/24/" title="сравнение переводов, параллельные ссылки">24</a></sup> Hovuzning tashqi tomonida, qirg‘og‘i ostida aylanasiga ikki qator qovoqsimon bo‘rtiq bor edi. Har bir tirsak masofada o‘ntadan shunday shakl qilingan edi. Bronza eritilib, hovuz yasalayotgan paytda, bu qovoqsimon bo‘rtiqlar ham qilingan edi.</div>
  <div id="25"><sup><a href="https://www.kitobook.com/compare/book/11/07/25/" title="сравнение переводов, параллельные ссылки">25</a></sup> Hovuz bronzadan qilingan o‘n ikkita buqa ustiga o‘rnashtirilgan edi. Buqalarning uchtasi shimolga, uchtasi g‘arbga, uchtasi janubga va uchtasi sharqqa qaratilgan edi. Buqalarning orqa tomoni hovuzning ichkarisiga qaratilgan edi.</div>
  <div id="26"><sup><a href="https://www.kitobook.com/compare/book/11/07/26/" title="сравнение переводов, параллельные ссылки">26</a></sup> Hovuzning qalinligi to‘rt enli bo‘lib, chetlari kosaning chetlariga o‘xshar, shakli lolagulga o‘xshardi. Unga 4000 ko‘za suv sig‘ardi.</div>
  <div id="27"><sup><a href="https://www.kitobook.com/compare/book/11/07/27/" title="сравнение переводов, параллельные ссылки">27</a></sup> So‘ng Xurom bronzadan o‘nta arava yasadi. Har bir aravaning uzunligi 4 tirsak, kengligi ham 4 tirsak, balandligi 3 tirsak edi.</div>
  <div id="28"><sup><a href="https://www.kitobook.com/compare/book/11/07/28/" title="сравнение переводов, параллельные ссылки">28</a></sup> -</div>
  <div id="29"><sup><a href="https://www.kitobook.com/compare/book/11/07/29/" title="сравнение переводов, параллельные ссылки">29</a></sup> Aravalarning tuzilishi quyidagicha edi: aravalarning to‘rtala tomonida bronzadan yasalgan to‘siqlar bo‘lib, bu to‘siqlarga arslon, buqa va karublarning surati solingan edi. Har bir to‘siqning to‘rt tomoniga bo‘rtiq shaklda gulchambarlar ishlangan edi.</div>
  <div id="30"><sup><a href="https://www.kitobook.com/compare/book/11/07/30/" title="сравнение переводов, параллельные ссылки">30</a></sup> Har bir aravaning to‘rtta bronza g‘ildiragi va o‘qlari bor edi. Aravaning har to‘rtala burchagida ham tog‘orani ushlab turadigan tirgovuchlar bor edi. Har bir quyma tirgovuchning yonboshida gulchambarlar yasalgan edi.</div>
  <div id="31"><sup><a href="https://www.kitobook.com/compare/book/11/07/31/" title="сравнение переводов, параллельные ссылки">31</a></sup> Aravaning tepasida dumaloq shaklda chambarak bo‘lib, aravadan bir tirsak yuqori chiqib turardi. Chambarak ko‘ndalangiga bir yarim tirsak edi. Chambarak og‘zi ham aylanasiga suratlar bilan bezatilgan edi. Aravalarning to‘siqlari esa to‘rtburchak shaklda edi.</div>
  <div id="32"><sup><a href="https://www.kitobook.com/compare/book/11/07/32/" title="сравнение переводов, параллельные ссылки">32</a></sup> Aravalarning to‘rtala g‘ildiragi yon to‘siqlarning ostida edi. G‘ildiraklarning o‘qlari aravaga mahkamlangan, har bir g‘ildirakning balandligi bir yarim tirsak edi.</div>
  <div id="33"><sup><a href="https://www.kitobook.com/compare/book/11/07/33/" title="сравнение переводов, параллельные ссылки">33</a></sup> G‘ildiraklarning tuzilishi jang aravasi g‘ildiragining tuzilishiga o‘xshardi: g‘ildiraklarning o‘qlari, to‘g‘ini, kegaylari, gupchaklari quyma edi.</div>
  <div id="34"><sup><a href="https://www.kitobook.com/compare/book/11/07/34/" title="сравнение переводов, параллельные ссылки">34</a></sup> Har bir aravaning to‘rt burchagida to‘rtta kashak bor edi. Kashaklar aravaga mahkamlangan edi.</div>
  <div id="35"><sup><a href="https://www.kitobook.com/compare/book/11/07/35/" title="сравнение переводов, параллельные ссылки">35</a></sup> Aravaning yuqorisidan yarim tirsak balandlikda dumaloq halqa bor edi. Aravaning yuqorisidan tirgovuch va yon to‘siqlari birga qo‘yilgan edi.</div>
  <div id="36"><sup><a href="https://www.kitobook.com/compare/book/11/07/36/" title="сравнение переводов, параллельные ссылки">36</a></sup> Shunday qilib, Xurom har bir tirgovuchning va yon to‘siqlarning yuzasiga karublar, arslonlar, palma daraxtlari va gulchambarlar suratini o‘ydi.</div>
  <div id="37"><sup><a href="https://www.kitobook.com/compare/book/11/07/37/" title="сравнение переводов, параллельные ссылки">37</a></sup> U o‘nta aravaning hammasini bir xil shakl va hajmda yasadi.</div>
  <div id="38"><sup><a href="https://www.kitobook.com/compare/book/11/07/38/" title="сравнение переводов, параллельные ссылки">38</a></sup> Xurom o‘nta aravaning ustiga qo‘yish uchun bronzadan o‘nta tog‘ora yasadi. Har bir tog‘oraga 80 ko‘za suv sig‘ar edi. Har bir tog‘ora ko‘ndalangiga 4 tirsak chiqardi. Har bir aravaga bittadan tog‘ora edi.</div>
  <div id="39"><sup><a href="https://www.kitobook.com/compare/book/11/07/39/" title="сравнение переводов, параллельные ссылки">39</a></sup> Aravaning beshtasini Egamiz uyining janub tomoniga, beshtasini shimol tomoniga qo‘ydi. Hovuz shaklini esa uyning janubi–sharq tomoniga o‘rnashtirdi.</div>
  <div id="40"><sup><a href="https://www.kitobook.com/compare/book/11/07/40/" title="сравнение переводов, параллельные ссылки">40</a></sup> Xurom qozonlar, kurakchalar va tog‘orachalar ham yasadi. Xurom shoh Sulaymon uchun Egamizning uyiga oid quyidagi ashyolarni yasab berdi:</div>
  <div id="41"><sup><a href="https://www.kitobook.com/compare/book/11/07/41/" title="сравнение переводов, параллельные ссылки">41</a></sup> ikkita ustun, ustunlarning tepasidagi ikkita doira shaklidagi ustunqosh, ustunqoshni o‘rab turgan ikkita to‘rsimon bezak,</div>
  <div id="42"><sup><a href="https://www.kitobook.com/compare/book/11/07/42/" title="сравнение переводов, параллельные ссылки">42</a></sup> ikkala bezakning yonlarida to‘rt yuzta anor surati, ya’ni ustunlar tepasida doira shaklidagi ikkita ustunqoshni qoplab turish uchun har bir to‘rsimon bezakning ikkala chekkasidagi anor suratlari,</div>
  <div id="43"><sup><a href="https://www.kitobook.com/compare/book/11/07/43/" title="сравнение переводов, параллельные ссылки">43</a></sup> o‘nta arava, aravaning ustidagi o‘nta tog‘ora,</div>
  <div id="44"><sup><a href="https://www.kitobook.com/compare/book/11/07/44/" title="сравнение переводов, параллельные ссылки">44</a></sup> bitta hovuz, hovuz ostidagi o‘n ikki buqa shakli,</div>
  <div id="45"><sup><a href="https://www.kitobook.com/compare/book/11/07/45/" title="сравнение переводов, параллельные ссылки">45</a></sup> qozonlar, kuraklar, tog‘orachalar. Xurom shoh Sulaymon uchun Egamizning uyiga oid ana shu ashyolarni sayqal bronzadan yasab berdi.</div>
  <div id="46"><sup><a href="https://www.kitobook.com/compare/book/11/07/46/" title="сравнение переводов, параллельные ссылки">46</a></sup> Shoh bu narsalarni Iordan vodiysi atroflarida — Suxo‘t va Zoraton orasida loydan yasalgan qoliplarda quydirdi.</div>
  <div id="47"><sup><a href="https://www.kitobook.com/compare/book/11/07/47/" title="сравнение переводов, параллельные ссылки">47</a></sup> Buyumlar g‘oyat ko‘pligidan Sulaymon bronzani o‘lchamasdan ishlataverdi. Shuning uchun ishlatilgan bronzaning hisobi aniqlanmadi.</div>
  <div id="48"><sup><a href="https://www.kitobook.com/compare/book/11/07/48/" title="сравнение переводов, параллельные ссылки">48</a></sup> Sulaymon Egamizning uyi uchun quyidagi hamma buyumlarni ham yasattirdi: oltindan yasalgan tutatqi qurbongohi, ustida muqaddas nonlar turadigan oltin xontaxta,</div>
  <div id="49"><sup><a href="https://www.kitobook.com/compare/book/11/07/49/" title="сравнение переводов, параллельные ссылки">49</a></sup> o‘nta toza oltindan ishlangan chiroqpoyalar (bu chiroqpoyalar Eng muqaddas xonaning oldida bo‘lib, beshtasi janub tomonda, beshtasi shimol tomonda turardi), yana oltindan gullar, moychiroqlar, qisqichlar,</div>
  <div id="50"><sup><a href="https://www.kitobook.com/compare/book/11/07/50/" title="сравнение переводов, параллельные ссылки">50</a></sup> toza oltindan tog‘oralar, qaychilar, tog‘orachalar, kurakchalar va olovkuraklar, Eng muqaddas xona eshigining oshiq–moshig‘i, asosiy xonaning eshiklari oshiq–moshig‘i.</div>
  <div id="51"><sup><a href="https://www.kitobook.com/compare/book/11/07/51/" title="сравнение переводов, параллельные ссылки">51</a></sup> Shunday qilib, shoh Sulaymon Egamizning uyiga oid ishlarni bitirdi. Sulaymon otasi Dovud nazr qilgan narsalarni, kumush, oltin va turli buyumlarni olib keldi. Ularni Egamiz uyining xazinasiga qo‘ydi.</div>
</div>