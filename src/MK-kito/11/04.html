<div itemprop="articleBody" class="text">
  <div id="1"><sup><a href="https://www.kitobook.com/compare/book/11/04/1/" title="сравнение переводов, параллельные ссылки">1</a></sup> Sulaymon butun Isroilning shohi edi.</div>
  <div id="2"><sup><a href="https://www.kitobook.com/compare/book/11/04/2/" title="сравнение переводов, параллельные ссылки">2</a></sup> Uning qo‘l ostidagi a’yonlar quyidagilar edi: Zodo‘x o‘g‘li Ozariyo — ruhoniy,</div>
  <div id="3"><sup><a href="https://www.kitobook.com/compare/book/11/04/3/" title="сравнение переводов, параллельные ссылки">3</a></sup> Shishoning o‘g‘illari Elixorut va Oxiyo — kotib, Oxilud o‘g‘li Yohushafat — tarixnavis,</div>
  <div id="4"><sup><a href="https://www.kitobook.com/compare/book/11/04/4/" title="сравнение переводов, параллельные ссылки">4</a></sup> Yohayido o‘g‘li Binayo — lashkarboshi, Zodo‘x bilan Abuatar — ruhoniy,</div>
  <div id="5"><sup><a href="https://www.kitobook.com/compare/book/11/04/5/" title="сравнение переводов, параллельные ссылки">5</a></sup> Natan o‘g‘li Ozariyo — hokimlarning nazoratchisi, Natan o‘g‘li Zabud — ruhoniy va shohning maslahatchisi,</div>
  <div id="6"><sup><a href="https://www.kitobook.com/compare/book/11/04/6/" title="сравнение переводов, параллельные ссылки">6</a></sup> Oxisar — saroy boshqaruvchisi, Abdax o‘g‘li Odoniram — qarollarning boshlig‘i edi.</div>
  <div id="7"><sup><a href="https://www.kitobook.com/compare/book/11/04/7/" title="сравнение переводов, параллельные ссылки">7</a></sup> Sulaymonning o‘n ikkita hokimi bo‘lib, ular Isroil hududlarini boshqarar, shohni va shoh xonadonini oziq–ovqat bilan ta’minlardilar. Har bittasi yiliga bir oy davomida shoh xonadoniga oziq–ovqat yetkazib berishi shart edi.</div>
  <div id="8"><sup><a href="https://www.kitobook.com/compare/book/11/04/8/" title="сравнение переводов, параллельные ссылки">8</a></sup> Ularning ismlari quyidagicha edi: Efrayim qirlarida — Banxur,</div>
  <div id="9"><sup><a href="https://www.kitobook.com/compare/book/11/04/9/" title="сравнение переводов, параллельные ссылки">9</a></sup> Moxaz, Shalbim, Bayt–Shamash, Elo‘n–Bayt– Xanon degan shaharlarda — Bandaxor,</div>
  <div id="10"><sup><a href="https://www.kitobook.com/compare/book/11/04/10/" title="сравнение переводов, параллельные ссылки">10</a></sup> Arbo‘t va So‘xo‘ shaharlarida, butun Xafer o‘lkasida — Banxesed,</div>
  <div id="11"><sup><a href="https://www.kitobook.com/compare/book/11/04/11/" title="сравнение переводов, параллельные ссылки">11</a></sup> Butun Nafo‘t–Do‘r degan joyda — Banabunadov (Sulaymonning qizi To‘fat Banabunadovning xotini edi),</div>
  <div id="12"><sup><a href="https://www.kitobook.com/compare/book/11/04/12/" title="сравнение переводов, параллельные ссылки">12</a></sup> Tanax va Maxido‘ shaharlarida, butun Bayt– Shan hududida — Oxilud o‘g‘li Bano (bu joy Yizril etagidagi Zoraton shahridan Ovil–Maxla shahrigacha va Yoxmayom shahrining narigi tomoniga qadar bo‘lgan yerlardir),</div>
  <div id="13"><sup><a href="https://www.kitobook.com/compare/book/11/04/13/" title="сравнение переводов, параллельные ссылки">13</a></sup> Giladdagi Ramo‘t shahrida — Bangeber, shuningdek, Manashe o‘g‘li Yovir urug‘iga qarashli Gilad o‘lkasidagi qishloqlar, Bashan o‘lkasidagi Argob hududi, devor bilan o‘ralgan va darvozasi bronza tamba bilan mustahkamlangan oltmishta katta shahar ham unga qarardi.</div>
  <div id="14"><sup><a href="https://www.kitobook.com/compare/book/11/04/14/" title="сравнение переводов, параллельные ссылки">14</a></sup> Moxanayim yerlarida — Iddo o‘g‘li Oxinadov,</div>
  <div id="15"><sup><a href="https://www.kitobook.com/compare/book/11/04/15/" title="сравнение переводов, параллельные ссылки">15</a></sup> Naftali hududida — Oximas (u Sulaymonning qizi Bosimatga uylangan edi),</div>
  <div id="16"><sup><a href="https://www.kitobook.com/compare/book/11/04/16/" title="сравнение переводов, параллельные ссылки">16</a></sup> Osher hududida va Bolo‘t shahrida — Xushay o‘g‘li Bano,</div>
  <div id="17"><sup><a href="https://www.kitobook.com/compare/book/11/04/17/" title="сравнение переводов, параллельные ссылки">17</a></sup> Issaxor yerlarida — Paruvax o‘g‘li Yohushafat,</div>
  <div id="18"><sup><a href="https://www.kitobook.com/compare/book/11/04/18/" title="сравнение переводов, параллельные ссылки">18</a></sup> Benyamin yerlarida — Ela o‘g‘li Shimax,</div>
  <div id="19"><sup><a href="https://www.kitobook.com/compare/book/11/04/19/" title="сравнение переводов, параллельные ссылки">19</a></sup> Gilad o‘lkasida — Uri o‘g‘li Geber. Bu yurtda Sixo‘n — Amor xalqining shohi, O‘g — Bashan shohi bo‘lgan edi. Yahudo yurtining o‘z hukmdori bor edi.</div>
  <div id="20"><sup><a href="https://www.kitobook.com/compare/book/11/04/20/" title="сравнение переводов, параллельные ссылки">20</a></sup> Yahudo va Isroil xalqi shu qadar ko‘p ediki, go‘yo dengiz qirg‘og‘idagi qumni eslatardi. Ular yeb–ichib, xursandchilik bilan yashashardi.</div>
  <div id="21"><sup><a href="https://www.kitobook.com/compare/book/11/04/21/" title="сравнение переводов, параллельные ссылки">21</a></sup> Sulaymon Furot daryosidan Filistlar yeriga va Misr chegaralariga qadar bo‘lgan hamma o‘lkalarda shohlik qilardi. Bu o‘lkalardagi xalqlar Sulaymonga o‘lpon to‘lab, umr bo‘yi unga tobe bo‘ldilar.</div>
  <div id="22"><sup><a href="https://www.kitobook.com/compare/book/11/04/22/" title="сравнение переводов, параллельные ссылки">22</a></sup> Sulaymon xonadonining bir kunlik ozig‘i quyidagicha edi: 300 tog‘ora sifatli un va 600 tog‘ora kepakli un,</div>
  <div id="23"><sup><a href="https://www.kitobook.com/compare/book/11/04/23/" title="сравнение переводов, параллельные ссылки">23</a></sup> og‘ilxonada boqilgan semiz moldan 10ta va yaylovda boqilgan buqadan 20ta mol, 100ta qo‘y, bulardan tashqari, bug‘ular, kiyiklar, ohular, semiz parrandalar.</div>
  <div id="24"><sup><a href="https://www.kitobook.com/compare/book/11/04/24/" title="сравнение переводов, параллельные ссылки">24</a></sup> Furot daryosining g‘arbidagi Tifsaxdan G‘azo shahriga qadar bo‘lgan o‘lkalarda, daryoning g‘arb tomonidagi hamma shohlar ustidan Sulaymon hukmron edi. Atrofdagi hamma yurtlar bilan aloqasi yaxshi edi.</div>
  <div id="25"><sup><a href="https://www.kitobook.com/compare/book/11/04/25/" title="сравнение переводов, параллельные ссылки">25</a></sup> Sulaymon hayotligida Dandan Bershevaga qadar bo‘lgan Yahudo va Isroil yurtidagi har bir odam o‘z uzumzorida, o‘z anjir daraxti ostida tinchgina umr kechirardi.</div>
  <div id="26"><sup><a href="https://www.kitobook.com/compare/book/11/04/26/" title="сравнение переводов, параллельные ссылки">26</a></sup> Sulaymonning otxonalarida jang aravalari uchun to‘rt ming oti, o‘n ikki ming uchqur otlari bor edi.</div>
  <div id="27"><sup><a href="https://www.kitobook.com/compare/book/11/04/27/" title="сравнение переводов, параллельные ссылки">27</a></sup> O‘sha o‘n ikki hokimning har biri shoh Sulaymonni, shoh Sulaymonning dasturxonidan taom yeydiganlarning hammasini belgilangan oyda oziq–ovqat bilan ta’minlardi, birorta ham kamchilikka yo‘l qo‘yishmasdi.</div>
  <div id="28"><sup><a href="https://www.kitobook.com/compare/book/11/04/28/" title="сравнение переводов, параллельные ссылки">28</a></sup> Har biri o‘zining navbati kelganda shoh tayinlagan yerga jang aravalarining otlari va boshqa otlar uchun arpa, somon ham olib kelishardi.</div>
  <div id="29"><sup><a href="https://www.kitobook.com/compare/book/11/04/29/" title="сравнение переводов, параллельные ссылки">29</a></sup> Shunday qilib, Xudo Sulaymonga dengiz qirg‘og‘idagi qum kabi cheksiz–chegarasiz donolik, idrok, tengsiz aql berdi.</div>
  <div id="30"><sup><a href="https://www.kitobook.com/compare/book/11/04/30/" title="сравнение переводов, параллельные ссылки">30</a></sup> Sulaymonning donoligi butun sharq xalqlarining donoligidan, butun Misr xalqining donoligidan ham ortiq edi.</div>
  <div id="31"><sup><a href="https://www.kitobook.com/compare/book/11/04/31/" title="сравнение переводов, параллельные ссылки">31</a></sup> U hamma insonlardan, Zerax urug‘idan bo‘lgan Etxandan, Moxul o‘g‘illari Xaman, Qolko‘l, Dardaxdan ham dono edi. Atrofdagi hamma xalqlar orasida uning dong‘i ketgan edi.</div>
  <div id="32"><sup><a href="https://www.kitobook.com/compare/book/11/04/32/" title="сравнение переводов, параллельные ссылки">32</a></sup> U 3000 matal, 1005ta qo‘shiqlar ijro etdi.</div>
  <div id="33"><sup><a href="https://www.kitobook.com/compare/book/11/04/33/" title="сравнение переводов, параллельные ссылки">33</a></sup> U Lubnondagi sadr daraxtidan tortib devorda o‘sgan issopgacha, qo‘yingki, jamiki dov–daraxtlar, hayvonlar, qushlar, sudralib yuruvchilar, baliqlar haqida so‘z yuritardi.</div>
  <div id="34"><sup><a href="https://www.kitobook.com/compare/book/11/04/34/" title="сравнение переводов, параллельные ссылки">34</a></sup> Dunyodagi hamma shohlar Sulaymonning donoligidan bahramand bo‘lgani uning oldiga odamlarini yuborardi. Hamma xalqlardan odamlar kelib, Sulaymonning dono so‘zlarini eshitardilar.</div>
</div>