<div itemprop="articleBody" class="text">
  <div id="1"><sup><a href="https://www.kitobook.com/compare/book/48/02/1/" title="сравнение переводов, параллельные ссылки">1</a></sup> Aziz bolalarim, men sizlarga gunoh qilmanglar deb, shularni yozyapman. Bordi–yu, birortamiz gunoh qilib qo‘ysak, Otamiz Xudoning oldida homiyimiz — Iso Masih bor, U odildir.</div>
  <div id="2"><sup><a href="https://www.kitobook.com/compare/book/48/02/2/" title="сравнение переводов, параллельные ссылки">2</a></sup> U bizni gunohlarimizdan poklash uchun qurbon bo‘ldi. Nafaqat bizning, balki butun dunyoning gunohlari uchun qurbon bo‘ldi.</div>
  <div id="3"><sup><a href="https://www.kitobook.com/compare/book/48/02/3/" title="сравнение переводов, параллельные ссылки">3</a></sup> Xudoni tanib–bilganimizni shundan bilsak bo‘ladi: Xudoni tanib–bilgan odam Uning amrlariga rioya qiladi.</div>
  <div id="4"><sup><a href="https://www.kitobook.com/compare/book/48/02/4/" title="сравнение переводов, параллельные ссылки">4</a></sup> Xudoni bilaman deb turib, Uning amrlariga rioya qilmagan esa yolg‘onchidir, unda haqiqat yo‘q.</div>
  <div id="5"><sup><a href="https://www.kitobook.com/compare/book/48/02/5/" title="сравнение переводов, параллельные ссылки">5</a></sup> Xudoning kalomiga itoat qilgan odamda esa Xudoning sevgisi o‘z mukammal ifodasini topgan. Mana shundan biz Xudo bilan birga ekanimizni bilsak bo‘ladi.</div>
  <div id="6"><sup><a href="https://www.kitobook.com/compare/book/48/02/6/" title="сравнение переводов, параллельные ссылки">6</a></sup> Men Xudo bilan birgaman, degan odam Iso Masih yashaganday yashashi kerak.</div>
  <div id="7"><sup><a href="https://www.kitobook.com/compare/book/48/02/7/" title="сравнение переводов, параллельные ссылки">7</a></sup> Ey azizlarim, men sizlarga yangi amrni emas, balki boshidan o‘zingizga ma’lum bo‘lgan eski amrni yozyapman. Bu eski amr sizlar eshitgan Xudoning kalomidir.</div>
  <div id="8"><sup><a href="https://www.kitobook.com/compare/book/48/02/8/" title="сравнение переводов, параллельные ссылки">8</a></sup> Ammo men yozayotgan bu amrni yangi desam ham bo‘ladi, chunki bu amr Masih va sizlar orqali amal qilmoqda. Haqiqatan ham, zulmat o‘tib, haqiqiy nur hozirdan porlamoqda.</div>
  <div id="9"><sup><a href="https://www.kitobook.com/compare/book/48/02/9/" title="сравнение переводов, параллельные ссылки">9</a></sup> Men nurda yashayapman deb turib, o‘z birodaridan nafratlangan odam hali ham zulmatdadir.</div>
  <div id="10"><sup><a href="https://www.kitobook.com/compare/book/48/02/10/" title="сравнение переводов, параллельные ссылки">10</a></sup> Birodarini sevgan odam esa nurda yashaydi va hech qanday narsa uning qulashiga sabab bo‘la olmaydi.</div>
  <div id="11"><sup><a href="https://www.kitobook.com/compare/book/48/02/11/" title="сравнение переводов, параллельные ссылки">11</a></sup> Ammo birodaridan nafratlangan odam zulmatdadir. U zulmatda yurib, qayerga ketayotganini bilmaydi, chunki zulmat uning ko‘zlarini ko‘r qilgan.</div>
  <div id="12"><sup><a href="https://www.kitobook.com/compare/book/48/02/12/" title="сравнение переводов, параллельные ссылки">12</a></sup> Aziz bolalarim, sizlarga yozyapman: Masih tufayli gunohlaringiz kechirildi.</div>
  <div id="13"><sup><a href="https://www.kitobook.com/compare/book/48/02/13/" title="сравнение переводов, параллельные ссылки">13</a></sup> Ey otalar, sizlarga yozyapman: sizlar boshidan ayon bo‘lgan Masihni tanib–bildingizlar. Ey yigitlar, sizlarga yozyapman: sizlar yovuz shaytonni yengdingizlar. Ey bolajonlar, sizlarga yozyapman: sizlar Otamiz Xudoni bildingizlar.</div>
  <div id="14"><sup><a href="https://www.kitobook.com/compare/book/48/02/14/" title="сравнение переводов, параллельные ссылки">14</a></sup> Otalar, sizlarga yozyapman: sizlar boshidan ayon bo‘lgan Masihni tanib–bildingizlar. Yigitlar, sizlarga yozyapman: sizlar baquvvatsizlar, Xudoning kalomi qalbingizdan joy olgan, sizlar yovuz shaytonni yengdingizlar.</div>
  <div id="15"><sup><a href="https://www.kitobook.com/compare/book/48/02/15/" title="сравнение переводов, параллельные ссылки">15</a></sup> Dunyoga va undagi narsalarga ko‘ngil bog‘lamanglar. Dunyoni sevgan odamda Otamiz Xudoning sevgisi bo‘lmaydi.</div>
  <div id="16"><sup><a href="https://www.kitobook.com/compare/book/48/02/16/" title="сравнение переводов, параллельные ссылки">16</a></sup> Zero, dunyodagi bor narsa — inson tabiatining xohishlari, nafs va boylik bilan mag‘rurlanish Otadan emas, balki dunyodandir.</div>
  <div id="17"><sup><a href="https://www.kitobook.com/compare/book/48/02/17/" title="сравнение переводов, параллельные ссылки">17</a></sup> Dunyo ham, uning nafsi ham o‘tib ketadi. Xudoning irodasini bajargan odam esa abadiy yashaydi.</div>
  <div id="18"><sup><a href="https://www.kitobook.com/compare/book/48/02/18/" title="сравнение переводов, параллельные ссылки">18</a></sup> Bolajonlarim, dunyoning so‘nggi damlari keldi! Masihning dushmani kelishini eshitgansizlar. Mana, hozirdan Masihning ko‘p dushmanlari paydo bo‘ldi. Ana shundan biz so‘nggi damlarda yashayotganimizni bilamiz.</div>
  <div id="19"><sup><a href="https://www.kitobook.com/compare/book/48/02/19/" title="сравнение переводов, параллельные ссылки">19</a></sup> Aslida, bu odamlar o‘z oramizdan chiqdilar, ammo ular bizga tegishli bo‘lmaganlar. Shuning uchun bizni tark etdilar. Agar bizga qarashli bo‘lganlarida edi, biz bilan qolgan bo‘lar edilar. Ammo chiqib ketganlaridan shunisi ma’lum bo‘ldiki, birontasi ham bizga qarashli emas.</div>
  <div id="20"><sup><a href="https://www.kitobook.com/compare/book/48/02/20/" title="сравнение переводов, параллельные ссылки">20</a></sup> Sizlar esa hammangiz haqiqatni bilasizlar, chunki sizlar Iso Masihdan Muqaddas Ruhni qabul qilgansizlar.</div>
  <div id="21"><sup><a href="https://www.kitobook.com/compare/book/48/02/21/" title="сравнение переводов, параллельные ссылки">21</a></sup> Men bularni sizlar haqiqatni bilmaganingiz uchun emas, aksincha, bilganingiz uchun yozyapman. Yolg‘onchilar haqiqatga mansub emasligini ham eslatmoqchiman.</div>
  <div id="22"><sup><a href="https://www.kitobook.com/compare/book/48/02/22/" title="сравнение переводов, параллельные ссылки">22</a></sup> Isoni Masih emas, deydigan har qanday odam yolg‘onchidir. U Masihning dushmani! U Otani ham, O‘g‘ilni ham rad etadi.</div>
  <div id="23"><sup><a href="https://www.kitobook.com/compare/book/48/02/23/" title="сравнение переводов, параллельные ссылки">23</a></sup> O‘g‘ilni rad etgan odamda Ota yo‘q. O‘g‘ilni tan olgan odamda esa, Ota ham bor.</div>
  <div id="24"><sup><a href="https://www.kitobook.com/compare/book/48/02/24/" title="сравнение переводов, параллельные ссылки">24</a></sup> Sizlar boshidan eshitgan kalomni qalbingizda saqlanglar. Agar boshidan eshitgan kalomni qalbingizda saqlasangiz, sizlar ham O‘g‘il, ham Ota bilan birga yashaysizlar.</div>
  <div id="25"><sup><a href="https://www.kitobook.com/compare/book/48/02/25/" title="сравнение переводов, параллельные ссылки">25</a></sup> Masihning O‘zi buni bizga va’da qilgan. Bu abadiy hayotdir.</div>
  <div id="26"><sup><a href="https://www.kitobook.com/compare/book/48/02/26/" title="сравнение переводов, параллельные ссылки">26</a></sup> Bularni sizlarga yo‘ldan ozdirmoqchi bo‘lgan odamlardan ehtiyot bo‘lishingiz uchun yozyapman.</div>
  <div id="27"><sup><a href="https://www.kitobook.com/compare/book/48/02/27/" title="сравнение переводов, параллельные ссылки">27</a></sup> Ammo sizlar Iso Masihdan Muqaddas Ruhni qabul qilgansizlar. Muqaddas Ruh ichingizda yashayotgani uchun, sizlarga hech kimning biror narsa o‘rgatishiga ehtiyoj yo‘q. Muqaddas Ruh sizlarga hamma narsani o‘rgatadi, Uning ta’limoti soxta emas, haqiqiydir. U sizlarga o‘rgatganidek, Masih bilan yashashingiz kerak.</div>
  <div id="28"><sup><a href="https://www.kitobook.com/compare/book/48/02/28/" title="сравнение переводов, параллельные ссылки">28</a></sup> Ha, aziz bolalarim, bu so‘nggi damlarda Masih bilan yashanglar, toki U olamga kelganda dadil bo‘laylik, Uning oldida uyalib qolmaylik.</div>
  <div id="29"><sup><a href="https://www.kitobook.com/compare/book/48/02/29/" title="сравнение переводов, параллельные ссылки">29</a></sup> Biz Masihning odil ekanligini bilamiz. Shuning uchun adolatli ish tutgan har qanday odam Xudoning farzandi ekanligiga amin bo‘lamiz.</div>
</div>