<div itemprop="articleBody" class="text">
  <div id="1"><sup><a href="https://www.kitobook.com/compare/book/16/11/1/" title="сравнение переводов, параллельные ссылки">1</a></sup> Xalq yo‘lboshchilari Quddusda o‘rnashib oldilar. Qolgan xalq esa qur’a tashladi, chunki har o‘nta xondadondan bittasi muqaddas Quddus shahriga ko‘chib borishi, qolgan to‘qqiztasi boshqa shaharlarda qolishlari kerak edi.</div>
  <div id="2"><sup><a href="https://www.kitobook.com/compare/book/16/11/2/" title="сравнение переводов, параллельные ссылки">2</a></sup> O‘z xohishi bilan Quddusga ko‘chib bormoqchi bo‘lganlarning hammasini xalq duo qildi.</div>
  <div id="3"><sup><a href="https://www.kitobook.com/compare/book/16/11/3/" title="сравнение переводов, параллельные ссылки">3</a></sup> Shunday qilib, Isroil xalqining ko‘pchiligi, ruhoniylar, levilar, Ma’bad xizmatchilari, Sulaymon qarollarining avlodlari Yahudo yurtidagi boshqa shaharlarda, o‘zlarining mulkida yashab qoldilar.</div>
  <div id="4"><sup><a href="https://www.kitobook.com/compare/book/16/11/4/" title="сравнение переводов, параллельные ссылки">4</a></sup> Yahudo va Benyamin qabilalaridan ba’zilari esa Quddusda qaytadan uy–joy qildilar. Quddusda o‘rnashib olgan viloyat yo‘lboshchilarining ro‘yxati quyidagichadir: Yahudo qabilasidan: Quddusda Uzziyo o‘g‘li Otayox o‘rnashdi. Otayoxning nasabnomasi quyidagicha edi: Uzziyo — Zakariyoning o‘g‘li, Zakariyo — Emoriyoning o‘g‘li, Emoriyo — Shafatiyoning o‘g‘li, Shafatiyo — Maxaliyolning o‘g‘li, Maxaliyol Paraz naslidan edi.</div>
  <div id="5"><sup><a href="https://www.kitobook.com/compare/book/16/11/5/" title="сравнение переводов, параллельные ссылки">5</a></sup> Borux o‘g‘li Masiyo ham Quddusda o‘rnashdi. Masiyoning nasabnomasi quyidagicha edi: Borux — Xolxozining o‘g‘li, Xolxozi — Xaziyoning o‘g‘li, Xaziyo — Odayoning o‘g‘li, Odayo — Yo‘xarivning o‘g‘li, Yo‘xariv — Zakariyoning o‘g‘li, Zakariyo Shelo naslidan edi.</div>
  <div id="6"><sup><a href="https://www.kitobook.com/compare/book/16/11/6/" title="сравнение переводов, параллельные ссылки">6</a></sup> Paraz naslidan Quddusda hammasi bo‘lib 468 ta bahodir jangchi yashar edi.</div>
  <div id="7"><sup><a href="https://www.kitobook.com/compare/book/16/11/7/" title="сравнение переводов, параллельные ссылки">7</a></sup> Benyamin qabilasidan: Quddusda Mashullom o‘g‘li Sallu o‘rnashdi. Salluning nasabnomasi quyidagicha edi: Mashullom — Yo‘adning o‘g‘li, Yo‘ad — Podiyoning o‘g‘li, Podiyo — Xulayoning o‘g‘li, Xulayo — Masiyoning o‘g‘li, Masiyo — Ixtiyolning o‘g‘li, Ixtiyol — Yeshayoning o‘g‘li.</div>
  <div id="8"><sup><a href="https://www.kitobook.com/compare/book/16/11/8/" title="сравнение переводов, параллельные ссылки">8</a></sup> Salluning izdoshlari Gabboy va Salloy ham Quddusda o‘rnashdilar. Benyamin naslidan Quddusda hammasi bo‘lib 928 ta kishi yashar edi.</div>
  <div id="9"><sup><a href="https://www.kitobook.com/compare/book/16/11/9/" title="сравнение переводов, параллельные ссылки">9</a></sup> Ularning lashkarboshisi Zixri o‘g‘li Yo‘el edi, Xassinuva o‘g‘li Yahudo esa Yo‘elning o‘ng qo‘l yordamchisi edi.</div>
  <div id="10"><sup><a href="https://www.kitobook.com/compare/book/16/11/10/" title="сравнение переводов, параллельные ссылки">10</a></sup> Ruhoniylardan: Quddusda Yo‘xariv o‘g‘li Yodayo, Yoxin</div>
  <div id="11"><sup><a href="https://www.kitobook.com/compare/book/16/11/11/" title="сравнение переводов, параллельные ссылки">11</a></sup> va oliy ruhoniy Sarayo o‘rnashdilar. Sarayoning nasabnomasi quyidagicha edi: Sarayo — Xilqiyoning o‘g‘li, Xilqiyo — Mashullomning o‘g‘li, Mashullom — Zodo‘xning o‘g‘li, Zodo‘x — Maroyo‘tning o‘g‘li, Maroyo‘t Oxitobning o‘g‘li edi.</div>
  <div id="12"><sup><a href="https://www.kitobook.com/compare/book/16/11/12/" title="сравнение переводов, параллельные ссылки">12</a></sup> Yodayo, Yoxin va Sarayoning Xudo uyida xizmat qiladigan qarindosh–urug‘lari hammasi bo‘lib 822 ta kishi edi. Yeroxam o‘g‘li Odayo ham Quddusda o‘rnashib oldi. Uning nasabnomasi quyidagicha edi: Yeroxam — Palaliyoning o‘g‘li, Palaliyo — Omzining o‘g‘li, Omzi — Zakariyoning o‘g‘li, Zakariyo — Peshxurning o‘g‘li, Peshxur — Malkiyoning o‘g‘li.</div>
  <div id="13"><sup><a href="https://www.kitobook.com/compare/book/16/11/13/" title="сравнение переводов, параллельные ссылки">13</a></sup> Odayoning qarindosh– urug‘lari orasida hammasi bo‘lib 242 ta urug‘boshi bor edi. Ozariyol o‘g‘li Emashay ham Quddusda o‘rnashib oldi. Uning nasabnomasi quyidagicha edi: Ozariyol — Oxzayning o‘g‘li, Oxzay — Mashillamo‘tning o‘g‘li, Mashillamo‘t — Immarning o‘g‘li.</div>
  <div id="14"><sup><a href="https://www.kitobook.com/compare/book/16/11/14/" title="сравнение переводов, параллельные ссылки">14</a></sup> Emashayning qarindosh– urug‘lari orasida hammasi bo‘lib 128 ta botir jangchi bor edi. Ruhoniylarning lashkarboshisi Xagdolim o‘g‘li Zabdiyol edi.</div>
  <div id="15"><sup><a href="https://www.kitobook.com/compare/book/16/11/15/" title="сравнение переводов, параллельные ссылки">15</a></sup> Levilardan: Quddusda Xashshub o‘g‘li Shamayo o‘rnashdi. Uning nasabnomasi quyidagicha edi: Xashshub — Ozrikomning o‘g‘li, Ozrikom — Xashaviyoning o‘g‘li, Xashaviyo — Bo‘naxning o‘g‘li.</div>
  <div id="16"><sup><a href="https://www.kitobook.com/compare/book/16/11/16/" title="сравнение переводов, параллельные ссылки">16</a></sup> Levilarning yo‘lboshchilaridan bo‘lgan Shabbatay va Yo‘zabad ham Quddusda o‘rnashib oldilar. Ularning vazifasi Xudoning uyiga qarash va ta’minotini nazorat qilish edi.</div>
  <div id="17"><sup><a href="https://www.kitobook.com/compare/book/16/11/17/" title="сравнение переводов, параллельные ссылки">17</a></sup> Mixa o‘g‘li Mattaniyo ham Quddusda o‘rnashib oldi. Uning nasabnomasi quyidagicha edi: Mixa — Zabdining o‘g‘li, Zabdi — Osifning o‘g‘li. Mattaniyo Ma’bad qo‘shiqchilarini hamdu sano aytishda boshqarar edi. Mattaniyoning yordamchisi Bobuhyo va Shammuva o‘g‘li Abdax Quddusda o‘rnashib oldilar. Shammuva o‘g‘li Abdaxning nasabnomasi quyidagicha edi: Shammuva — Galolning o‘g‘li, Galol — Yodutunning o‘g‘li.</div>
  <div id="18"><sup><a href="https://www.kitobook.com/compare/book/16/11/18/" title="сравнение переводов, параллельные ссылки">18</a></sup> Muqaddas shahar Quddusda hammasi bo‘lib 284 ta levi yashagan edi.</div>
  <div id="19"><sup><a href="https://www.kitobook.com/compare/book/16/11/19/" title="сравнение переводов, параллельные ссылки">19</a></sup> Ma’bad darvozabonlaridan: Oqquv, Talmo‘n va ularning qarindoshlari Quddusda o‘rnashib oldilar. Ular hammasi bo‘lib 172 kishi edi.</div>
  <div id="20"><sup><a href="https://www.kitobook.com/compare/book/16/11/20/" title="сравнение переводов, параллельные ссылки">20</a></sup> Isroil xalqining, ruhoniylarning va levilarning qolganlari Yahudo yurtidagi shaharlarda, o‘zlarining mulkida istiqomat qilishardi.</div>
  <div id="21"><sup><a href="https://www.kitobook.com/compare/book/16/11/21/" title="сравнение переводов, параллельные ссылки">21</a></sup> Ma’bad xizmatkorlari esa Quddusdagi Ofel tepaligida istiqomat qilishardi. Zixo va Gishpo ularning ustidan nazoratchi edilar.</div>
  <div id="22"><sup><a href="https://www.kitobook.com/compare/book/16/11/22/" title="сравнение переводов, параллельные ссылки">22</a></sup> Quddusdagi levilarning nazoratchisi Banix o‘g‘li Uzzi edi. Uning nasabnomasi quyidagicha edi: Banix — Xashaviyoning o‘g‘li, Xashaviyo — Mattaniyoning o‘g‘li, Mattaniyo — Mixaning o‘g‘li, Mixa Osif naslidan edi. Osif nasli Xudo uyidagi xizmatda qo‘shiqchilar uchun mas’ul edi.</div>
  <div id="23"><sup><a href="https://www.kitobook.com/compare/book/16/11/23/" title="сравнение переводов, параллельные ссылки">23</a></sup> Shoh Dovudning qo‘shiqchilar to‘g‘risida chiqargan farmoniga ko‘ra, qo‘shiqchilar har kuni moddiy tomondan ta’minlanar edi.</div>
  <div id="24"><sup><a href="https://www.kitobook.com/compare/book/16/11/24/" title="сравнение переводов, параллельные ссылки">24</a></sup> Mashazavil o‘g‘li Patixiyo Fors shohining Yahudodagi vakili bo‘lib, Isroil xalqiga oid hamma ishlarga mas’ul edi. Patixiyo Yahudo o‘g‘li Zerax naslidan edi.</div>
  <div id="25"><sup><a href="https://www.kitobook.com/compare/book/16/11/25/" title="сравнение переводов, параллельные ссылки">25</a></sup> Xalqning ko‘pchiligi boshqa shaharlarda va o‘sha shaharlar atrofida yashar edilar. Yahudo qabilasidan bo‘lganlar quyidagi joylarda istiqomat qilar edilar: Xirat–Arba shahrida va uning atrofidagi qishloqlarda, Dibon shahrida va uning atrofidagi qishloqlarda, Yoxavzol shahrida va uning atrofidagi qishloqlarda,</div>
  <div id="26"><sup><a href="https://www.kitobook.com/compare/book/16/11/26/" title="сравнение переводов, параллельные ссылки">26</a></sup> Yeshuva, Mo‘lodax, Bayt–Palat va</div>
  <div id="27"><sup><a href="https://www.kitobook.com/compare/book/16/11/27/" title="сравнение переводов, параллельные ссылки">27</a></sup> Xazor– Shuvol shaharlarida, Bersheva shahrida va uning atrofidagi qishloqlarda,</div>
  <div id="28"><sup><a href="https://www.kitobook.com/compare/book/16/11/28/" title="сравнение переводов, параллельные ссылки">28</a></sup> Zixlax shahrida, Maxuno shahrida va uning atrofidagi qishloqlarda,</div>
  <div id="29"><sup><a href="https://www.kitobook.com/compare/book/16/11/29/" title="сравнение переводов, параллельные ссылки">29</a></sup> En–Rimmon, Zorox, Yarmut,</div>
  <div id="30"><sup><a href="https://www.kitobook.com/compare/book/16/11/30/" title="сравнение переводов, параллельные ссылки">30</a></sup> Zono‘vax, Adullam shaharlarida va ularning atrofidagi qishloqlarda, Laxish shahrida va uning atrofidagi dalalarda, Ozikah shahrida va uning atrofidagi qishloqlarda. Yahudo qabilasi yashagan bu yerlar janubdagi Bershevadan to shimoldagi Xinnum soyligigacha cho‘zilgan edi.</div>
  <div id="31"><sup><a href="https://www.kitobook.com/compare/book/16/11/31/" title="сравнение переводов, параллельные ссылки">31</a></sup> Benyamin qabilasidan bo‘lganlar quyidagi joylarda istiqomat qilar edilar: G‘ibo, Mixmash va Oya shaharlarida, Baytil shahrida va uning atrofidagi qishloqlarda,</div>
  <div id="32"><sup><a href="https://www.kitobook.com/compare/book/16/11/32/" title="сравнение переводов, параллельные ссылки">32</a></sup> Onoto‘t, Nav, Ononiyoh,</div>
  <div id="33"><sup><a href="https://www.kitobook.com/compare/book/16/11/33/" title="сравнение переводов, параллельные ссылки">33</a></sup> Xazor, Rama, Gitayim,</div>
  <div id="34"><sup><a href="https://www.kitobook.com/compare/book/16/11/34/" title="сравнение переводов, параллельные ссылки">34</a></sup> Hodid, Zavo‘m, Navallot,</div>
  <div id="35"><sup><a href="https://www.kitobook.com/compare/book/16/11/35/" title="сравнение переводов, параллельные ссылки">35</a></sup> Lo‘d, Ono‘ shaharlarida va Hunarmandlar vodiysida.</div>
  <div id="36"><sup><a href="https://www.kitobook.com/compare/book/16/11/36/" title="сравнение переводов, параллельные ссылки">36</a></sup> Yahudo qabilasining hududida yashagan ba’zi levi guruhlari ham Benyamin qabilasi orasida istiqomat qilish uchun yuborilgan edi.</div>
</div>