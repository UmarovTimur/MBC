<div itemprop="articleBody" class="text">
  <div id="1"><sup><a href="https://www.kitobook.com/compare/book/16/12/1/" title="сравнение переводов, параллельные ссылки">1</a></sup> Shaltiyol o‘g‘li Zarubabel va Yoshua bilan birga asirlikdan qaytib kelgan ruhoniylar hamda levilar quyidagilardir: Ruhoniylar: Sarayo, Yeremiyo, Ezra,</div>
  <div id="2"><sup><a href="https://www.kitobook.com/compare/book/16/12/2/" title="сравнение переводов, параллельные ссылки">2</a></sup> Emoriyo, Mallux, Xattush,</div>
  <div id="3"><sup><a href="https://www.kitobook.com/compare/book/16/12/3/" title="сравнение переводов, параллельные ссылки">3</a></sup> Shaxaniyo, Raxum, Miromo‘t,</div>
  <div id="4"><sup><a href="https://www.kitobook.com/compare/book/16/12/4/" title="сравнение переводов, параллельные ссылки">4</a></sup> Iddo, Ginaton, Abiyo,</div>
  <div id="5"><sup><a href="https://www.kitobook.com/compare/book/16/12/5/" title="сравнение переводов, параллельные ссылки">5</a></sup> Minyomin, Mo‘vadiyo, Bildax,</div>
  <div id="6"><sup><a href="https://www.kitobook.com/compare/book/16/12/6/" title="сравнение переводов, параллельные ссылки">6</a></sup> Shamayo, Yo‘xariv, Yodayo,</div>
  <div id="7"><sup><a href="https://www.kitobook.com/compare/book/16/12/7/" title="сравнение переводов, параллельные ссылки">7</a></sup> Sallu, Omoq, Xilqiyo, Yodayo. Bular Yoshua davridagi ruhoniylarning va ruhoniy hamkorlarining yetakchilari edilar.</div>
  <div id="8"><sup><a href="https://www.kitobook.com/compare/book/16/12/8/" title="сравнение переводов, параллельные ссылки">8</a></sup> Levilar: Yeshuva, Binnuy, Kadmil, Sharaviyo, Yahudo va Mattaniyo. Mattaniyo va uning hamkorlari shukrona madhiyasini kuylaydiganlar uchun mas’ul edilar.</div>
  <div id="9"><sup><a href="https://www.kitobook.com/compare/book/16/12/9/" title="сравнение переводов, параллельные ссылки">9</a></sup> Bobuhyo, Unno va ularning hamkorlari madhiyaning jo‘r bo‘lib aytilishi uchun mas’ul edilar.</div>
  <div id="10"><sup><a href="https://www.kitobook.com/compare/book/16/12/10/" title="сравнение переводов, параллельные ссылки">10</a></sup> Yoshua — Yo‘yiqimning otasi, Yo‘yiqim — Eliashabning otasi, Eliashab — Yo‘xadaxning otasi,</div>
  <div id="11"><sup><a href="https://www.kitobook.com/compare/book/16/12/11/" title="сравнение переводов, параллельные ссылки">11</a></sup> Yo‘xadax — Yo‘xanonning otasi, Yo‘xanon Yodduvaning otasi edi.</div>
  <div id="12"><sup><a href="https://www.kitobook.com/compare/book/16/12/12/" title="сравнение переводов, параллельные ссылки">12</a></sup> Oliy ruhoniy Yo‘yiqim davrida quyidagi ruhoniylar urug‘boshilar edilar: Sarayo urug‘idan — Moriyo. Yeremiyo urug‘idan — Xanoniyo.</div>
  <div id="13"><sup><a href="https://www.kitobook.com/compare/book/16/12/13/" title="сравнение переводов, параллельные ссылки">13</a></sup> Ezra urug‘idan — Mashullom. Emoriyo urug‘idan — Yoxuhanon.</div>
  <div id="14"><sup><a href="https://www.kitobook.com/compare/book/16/12/14/" title="сравнение переводов, параллельные ссылки">14</a></sup> Mallux urug‘idan — Yo‘natan. Shaxaniyo urug‘idan — Yusuf.</div>
  <div id="15"><sup><a href="https://www.kitobook.com/compare/book/16/12/15/" title="сравнение переводов, параллельные ссылки">15</a></sup> Xarim urug‘idan — Adna. Miromo‘t urug‘idan — Xalkay.</div>
  <div id="16"><sup><a href="https://www.kitobook.com/compare/book/16/12/16/" title="сравнение переводов, параллельные ссылки">16</a></sup> Iddo urug‘idan — Zakariyo. Ginaton urug‘idan — Mashullom.</div>
  <div id="17"><sup><a href="https://www.kitobook.com/compare/book/16/12/17/" title="сравнение переводов, параллельные ссылки">17</a></sup> Abiyo urug‘idan — Zikri. Minyomin urug‘idan ham bir urug‘boshi bor edi. Mo‘vadiyo urug‘idan — Piltay.</div>
  <div id="18"><sup><a href="https://www.kitobook.com/compare/book/16/12/18/" title="сравнение переводов, параллельные ссылки">18</a></sup> Bildax urug‘idan — Shammuva. Shamayo urug‘idan — Yo‘natan.</div>
  <div id="19"><sup><a href="https://www.kitobook.com/compare/book/16/12/19/" title="сравнение переводов, параллельные ссылки">19</a></sup> Yo‘xariv urug‘idan — Mattanay. Yodayo urug‘idan — Uzzi.</div>
  <div id="20"><sup><a href="https://www.kitobook.com/compare/book/16/12/20/" title="сравнение переводов, параллельные ссылки">20</a></sup> Sallu urug‘idan — Kalloy. Omoq urug‘idan — Ibir.</div>
  <div id="21"><sup><a href="https://www.kitobook.com/compare/book/16/12/21/" title="сравнение переводов, параллельные ссылки">21</a></sup> Xilqiyo urug‘idan — Xashaviyo. Yodayo urug‘idan — Natanil.</div>
  <div id="22"><sup><a href="https://www.kitobook.com/compare/book/16/12/22/" title="сравнение переводов, параллельные ссылки">22</a></sup> Oliy ruhoniylar Eliashab, Yo‘xadax, Yo‘xanon va Yodduva davrlarida levilar ro‘yxatda o‘z urug‘boshilari nomi bilan qayd etilganlar. Fors shohi Doro hukmronligi davrida esa ro‘yxatga olishning bunday usuli ruhoniylarga nisbatan qo‘llanilgan edi.</div>
  <div id="23"><sup><a href="https://www.kitobook.com/compare/book/16/12/23/" title="сравнение переводов, параллельные ссылки">23</a></sup> Oliy ruhoniy Eliashab nevarasi Yo‘xanon davrigacha “Tarix kitobi”dagi ro‘yxatlarda levilar o‘z urug‘boshilari nomlari bo‘yicha yozilganlar.</div>
  <div id="24"><sup><a href="https://www.kitobook.com/compare/book/16/12/24/" title="сравнение переводов, параллельные ссылки">24</a></sup> Quyidagilar levilarning urug‘boshilari edilar: Xashaviyo, Sharaviyo, Yeshuva, Binnuy, Kadmil va ularning hamkorlari Mattaniyo, Bobuhyo va Obodiyo.</div>
  <div id="25"><sup><a href="https://www.kitobook.com/compare/book/16/12/25/" title="сравнение переводов, параллельные ссылки">25</a></sup> Xudoning odami Dovud bergan farmonga ko‘ra, ular Xudoga hamdu sano va shukrona aytayotganlarida, ikki guruhga bo‘linib, bir– birlariga ro‘parama–ro‘para turib, kuylar edilar. Mashullom, Talmo‘n va Oqquv Ma’bad darvozabonlari edilar. Ular Egamizning uyi darvozalari yonidagi omborxonalarni qo‘riqlar edilar.</div>
  <div id="26"><sup><a href="https://www.kitobook.com/compare/book/16/12/26/" title="сравнение переводов, параллельные ссылки">26</a></sup> Bu odamlar oliy ruhoniy Yo‘yiqim, hokim Naximiyo, ruhoniy hamda tafsirchi Ezraning zamondoshlari edilar. Oliy ruhoniy Yo‘yiqim — Yoshuaning o‘g‘li, Yohuzadaxning nabirasi edi.</div>
  <div id="27"><sup><a href="https://www.kitobook.com/compare/book/16/12/27/" title="сравнение переводов, параллельные ссылки">27</a></sup> Quddusning yangi devori Xudoga bag‘ishlanayotganda Yahudo yurtidagi hamma levilar chaqirildi. Ular xursandchilik paytida shukrona qo‘shiqlar kuylab, zang, arfa, chang chalib, marosimda ishtirok etishlari kerak edilar.</div>
  <div id="28"><sup><a href="https://www.kitobook.com/compare/book/16/12/28/" title="сравнение переводов, параллельные ссылки">28</a></sup> Levi qo‘shiqchilari Quddus atrofidagi qishloqlardan yig‘ilib keldilar. Quddus atrofidagi o‘sha qishloqlarni levilar o‘zlari uchun qurgan edilar.</div>
  <div id="29"><sup><a href="https://www.kitobook.com/compare/book/16/12/29/" title="сравнение переводов, параллельные ссылки">29</a></sup> Natufo, Bayt–Gilgal, G‘ibo va Ozmobi shaharlarining atrofidagi qishloqlarda yashaydigan levilar ham yig‘ilib keldilar.</div>
  <div id="30"><sup><a href="https://www.kitobook.com/compare/book/16/12/30/" title="сравнение переводов, параллельные ссылки">30</a></sup> Ruhoniylar va levilar o‘zlarini pokladilar, so‘ngra xalqni, Quddus darvozalarini va devorini pokladilar.</div>
  <div id="31"><sup><a href="https://www.kitobook.com/compare/book/16/12/31/" title="сравнение переводов, параллельные ссылки">31</a></sup> Keyin men Yahudo yo‘lboshchilarini devor ustiga chiqardim. Xudoga shukrona aytadigan ikkita katta guruh qo‘shiqchilarni tayinladim. Qo‘shiqchilarning bir guruhi devor ustida janubga — Go‘ng darvozasi tomonga tantana bilan yurdi.</div>
  <div id="32"><sup><a href="https://www.kitobook.com/compare/book/16/12/32/" title="сравнение переводов, параллельные ссылки">32</a></sup> Ho‘shayyo Yahudo yo‘lboshchilarining yarmini ergashtirib, birinchi guruh qo‘shiqchilarning orqasidan bordi.</div>
  <div id="33"><sup><a href="https://www.kitobook.com/compare/book/16/12/33/" title="сравнение переводов, параллельные ссылки">33</a></sup> Ularning orqasidan esa quyidagi ruhoniylar karnaylar chalib bordilar: Ozariyo, Ezra, Mashullom,</div>
  <div id="34"><sup><a href="https://www.kitobook.com/compare/book/16/12/34/" title="сравнение переводов, параллельные ссылки">34</a></sup> Yahudo, Benyamin, Shamayo va Yeremiyo.</div>
  <div id="35"><sup><a href="https://www.kitobook.com/compare/book/16/12/35/" title="сравнение переводов, параллельные ссылки">35</a></sup> Ularning ketidan Yo‘natan o‘g‘li Zakariyo bordi. Zakariyoning nasabnomasi quyidagicha edi: Yo‘natan — Shamayoning o‘g‘li, Shamayo — Mattaniyoning o‘g‘li, Mattaniyo — Mixiyoning o‘g‘li, Mixiyo — Zakkurning o‘g‘li, Zakkur Osaf naslidan edi.</div>
  <div id="36"><sup><a href="https://www.kitobook.com/compare/book/16/12/36/" title="сравнение переводов, параллельные ссылки">36</a></sup> Zakariyoning yonida uning hamkorlari — Shamayo, Ozariyol, Milalay, Jilalay, May, Natanil, Yahudo, Xoninni bor edilar. Ular Xudoning odami shoh Dovudning ko‘rsatmasiga binoan musiqa asboblarini ko‘tarib borardilar. Tafsirchi Ezra birinchi guruh qo‘shiqchilarining orqasidan borayotganlarni boshlab bordi.</div>
  <div id="37"><sup><a href="https://www.kitobook.com/compare/book/16/12/37/" title="сравнение переводов, параллельные ссылки">37</a></sup> Ular Buloq darvozasidan Dovud qal’asiga olib boradigan zinapoya orqali to‘g‘riga yurdilar. Dovudning saroyidan o‘tib, sharq tomondagi Suv darvozasiga ketdilar.</div>
  <div id="38"><sup><a href="https://www.kitobook.com/compare/book/16/12/38/" title="сравнение переводов, параллельные ссылки">38</a></sup> Xudoga shukrona aytayotgan ikkinchi guruh qo‘shiqchilar devorning ustida shimol tomonga ketdilar. Men Yahudo yo‘lboshchilarining yarmini boshlab, ikkinchi guruh qo‘shiqchilarning ortidan ketdim. Biz Tandir darvozasidan, Keng devoridan,</div>
  <div id="39"><sup><a href="https://www.kitobook.com/compare/book/16/12/39/" title="сравнение переводов, параллельные ссылки">39</a></sup> Efrayim darvozasidan, Yashono darvozasidan, Baliq darvozasidan, Xanonil minorasidan, Yuz minorasidan va Qo‘y darvozasidan o‘tdik. Nihoyat, Qo‘riqchi darvozasi yonidagi manzilga yetib bordik.</div>
  <div id="40"><sup><a href="https://www.kitobook.com/compare/book/16/12/40/" title="сравнение переводов, параллельные ссылки">40</a></sup> Shunday qilib, Xudoga shukrona aytgan ikkala guruh Xudoning uyi oldida to‘xtadi. Yonimdagi yo‘lboshchilar bilan birga,</div>
  <div id="41"><sup><a href="https://www.kitobook.com/compare/book/16/12/41/" title="сравнение переводов, параллельные ссылки">41</a></sup> quyidagi ruhoniylar ham karnay chalib, ikkinchi guruh qo‘shiqchilar ortidan yurdilar: Eliyaqim, Masiyo, Minyomin, Mixiyo, Eliyo‘nay, Zakariyo va Xanoniyo.</div>
  <div id="42"><sup><a href="https://www.kitobook.com/compare/book/16/12/42/" title="сравнение переводов, параллельные ссылки">42</a></sup> Ularning ketidan Masiyo, Shamayo, Elazar, Uzzi, Yohuxanon, Malkiyo, Elam va Eyzar borgandilar. Qo‘shiqchilar o‘zlarining yo‘lboshchisi Yizraxiyo boshchiligida kuylagandilar.</div>
  <div id="43"><sup><a href="https://www.kitobook.com/compare/book/16/12/43/" title="сравнение переводов, параллельные ссылки">43</a></sup> O‘sha kuni xalq ko‘p qurbonliklar keltirib, xursandchilik qilishdi, chunki Xudo ularga ko‘p shod–xurramlik ato qilgan edi. Ayollar va bolalar ham xursand edilar. Quddusdagi shodlik sadolari uzoqlardan eshitilib turardi.</div>
  <div id="44"><sup><a href="https://www.kitobook.com/compare/book/16/12/44/" title="сравнение переводов, параллельные ссылки">44</a></sup> O‘sha kuni Ma’baddagi omborxonalar ustidan odamlar tayinlandi. Omborxonalarda hadyalar, birinchi hosildan keltirilgan nazrlar va ushrlar saqlanar edi. Tayinlangan odamlar Tavrotga ko‘ra, shaharlar atrofidagi dalalardan ruhoniylar va levilar uchun ulushlarni yig‘ib, omborxonalarga olib kelishlari kerak edi. Chunki Yahudo xalqi ruhoniylar va levilarning xizmatini qadrlar edi.</div>
  <div id="45"><sup><a href="https://www.kitobook.com/compare/book/16/12/45/" title="сравнение переводов, параллельные ссылки">45</a></sup> Ruhoniylar, levilar poklash marosimlarini va Xudo tayin etgan boshqa marosimlarni bajarar edilar. Qo‘shiqchilar va darvozabonlar ham, ular qatorida, shoh Dovud va uning o‘g‘li Sulaymondan qolgan farmonga muvofiq, Ma’badda xizmat qilar edilar.</div>
  <div id="46"><sup><a href="https://www.kitobook.com/compare/book/16/12/46/" title="сравнение переводов, параллельные ссылки">46</a></sup> Darvoqe, ko‘shiqchilarga boshlovchi tayinlab, Xudoga hamdu sano va shukronalar aytish odati azaldan — Dovud va Osif davridan boshlangan edi.</div>
  <div id="47"><sup><a href="https://www.kitobook.com/compare/book/16/12/47/" title="сравнение переводов, параллельные ссылки">47</a></sup> Zarubabel davrida ham, Naximiyo davrida ham butun Isroil xalqi qo‘shiqchilar va Ma’bad darvozabonlari uchun kundalik ulushlarni berardi. Ular levilar uchun ham ulush ajratishardi, levilar esa ruhoniylarning ulushini ajratib berishar edi.</div>
</div>