<div itemprop="articleBody" class="text">
  <div id="1"><sup><a href="https://www.kitobook.com/compare/book/13/18/1/" title="сравнение переводов, параллельные ссылки">1</a></sup> Birmuncha vaqt o‘tgach, Dovud yana Filistlarga hujum qilib, ularni mag‘lub qildi. Gat shahri va uning atrofidagi qishloqlarni Filistlardan tortib oldi.</div>
  <div id="2"><sup><a href="https://www.kitobook.com/compare/book/13/18/2/" title="сравнение переводов, параллельные ссылки">2</a></sup> So‘ng Mo‘ab xalqini ham mag‘lub qildi. Mo‘ab xalqi Dovudga qaram bo‘lib, o‘lpon to‘laydigan bo‘lishdi.</div>
  <div id="3"><sup><a href="https://www.kitobook.com/compare/book/13/18/3/" title="сравнение переводов, параллельные ссылки">3</a></sup> Zo‘vo shohi Hadadzar Furot daryosi bo‘ylariga yurish qilib, o‘sha yerlarda o‘z hokimiyatini o‘rnatmoqchi bo‘lgan bir paytda Dovud unga hujum qildi. Dovud Hadadzarni Xomat shahri yonida tor–mor etdi.</div>
  <div id="4"><sup><a href="https://www.kitobook.com/compare/book/13/18/4/" title="сравнение переводов, параллельные ссылки">4</a></sup> Hadadzarning 1.000 jang aravasini, 7.000 otliq va 20.000 piyoda sipohini asirga oldi. O‘zining 100 jang aravasi uchun kerakli otlarni qoldirib, boshqa hamma otlarni mayib qildi.</div>
  <div id="5"><sup><a href="https://www.kitobook.com/compare/book/13/18/5/" title="сравнение переводов, параллельные ссылки">5</a></sup> Damashqdagi Oram xalqi Zo‘vo shohi Hadadzarga yordamga kelgan edi, Dovud ulardan 22.000 kishini o‘ldirdi.</div>
  <div id="6"><sup><a href="https://www.kitobook.com/compare/book/13/18/6/" title="сравнение переводов, параллельные ссылки">6</a></sup> So‘ng Damashqdagi Oram xalqining shaharlariga o‘zining qo‘nolg‘alarini joylashtirdi. Oram xalqi ham Dovudga qaram bo‘lib, o‘lpon to‘laydigan bo‘ldi. Shunday qilib, Dovud qayerga bormasin, Egamiz uni zafarga erishtirdi.</div>
  <div id="7"><sup><a href="https://www.kitobook.com/compare/book/13/18/7/" title="сравнение переводов, параллельные ссылки">7</a></sup> Dovud Hadadzarning a’yonlari ko‘tarib yuradigan oltin qalqonlarni tortib olib, Quddusga keltirdi.</div>
  <div id="8"><sup><a href="https://www.kitobook.com/compare/book/13/18/8/" title="сравнение переводов, параллельные ссылки">8</a></sup> Yana Hadadzarning qo‘li ostidagi shaharlari bo‘lgan Tivxat va Xundan ko‘p bronza olib ketdi. Keyinchalik Sulaymon bu bronzadan hovuz, ustunlar va har xil ashyolar yasattirdi.</div>
  <div id="9"><sup><a href="https://www.kitobook.com/compare/book/13/18/9/" title="сравнение переводов, параллельные ссылки">9</a></sup> Xomat shohi To‘vu “Dovud Hadadzarning hamma lashkarini mag‘lub qilibdi”, degan xabarni eshitib qoldi.</div>
  <div id="10"><sup><a href="https://www.kitobook.com/compare/book/13/18/10/" title="сравнение переводов, параллельные ссылки">10</a></sup> To‘vu shoh Dovudning huzuriga o‘g‘li Hadoramni yuborib, qutladi, jangda Hadadzardan g‘olib kelgani uchun Dovudni olqishladi. To‘vu Hadadzar bilan uzoq vaqtdan beri urishib kelardi. U Dovudga oltin, kumush, bronza idishlarni tortiq qilib yubordi.</div>
  <div id="11"><sup><a href="https://www.kitobook.com/compare/book/13/18/11/" title="сравнение переводов, параллельные ссылки">11</a></sup> Shoh Dovud bu in’omlarni boshqa yurtlardan — Edom, Mo‘ab, Ommon, Filist va Omolekdan tortib olib kelgan oltinu kumushlar bilan birga Egamizganazr qildi.</div>
  <div id="12"><sup><a href="https://www.kitobook.com/compare/book/13/18/12/" title="сравнение переводов, параллельные ссылки">12</a></sup> Zeruya o‘g‘li Abushay Tuz vodiysida Edom xalqidan 18.000 kishini halok qildi.</div>
  <div id="13"><sup><a href="https://www.kitobook.com/compare/book/13/18/13/" title="сравнение переводов, параллельные ссылки">13</a></sup> U Edom yurtiga o‘z qo‘nolg‘alarini joylashtirdi. Edom xalqi Dovudga qaram bo‘ldi. Dovud qayerga borsa, Egamiz uni zafarga erishtirdi</div>
  <div id="14"><sup><a href="https://www.kitobook.com/compare/book/13/18/14/" title="сравнение переводов, параллельные ссылки">14</a></sup> Dovud butun Isroilda shohlik qilar ekan, xalqini odillik bilan boshqarardi.</div>
  <div id="15"><sup><a href="https://www.kitobook.com/compare/book/13/18/15/" title="сравнение переводов, параллельные ссылки">15</a></sup> Zeruya o‘g‘li Yo‘ab — lashkarboshi, Oxilud o‘g‘li Yohushafat mushovir edi.</div>
  <div id="16"><sup><a href="https://www.kitobook.com/compare/book/13/18/16/" title="сравнение переводов, параллельные ссылки">16</a></sup> Oxitob o‘g‘li Zodo‘x bilan Abuatar o‘g‘li Oximalek — ruhoniy, Shavsho mirza edi.</div>
  <div id="17"><sup><a href="https://www.kitobook.com/compare/book/13/18/17/" title="сравнение переводов, параллельные ссылки">17</a></sup> Yohayido o‘g‘li Binayo Xaretlik va Palatlik qo‘riqchilarning boshlig‘i edi. Dovudning o‘g‘illari saroyda yuksak lavozimdagi a’yonlar edilar.</div>
</div>