<div itemprop="articleBody" class="text">
  <div id="1"><sup><a href="https://www.kitobook.com/compare/book/13/11/1/" title="сравнение переводов, параллельные ссылки">1</a></sup> Jamiki Isroil xalqi Xevronga — Dovudning huzuriga yig‘ilib shunday dedi: — Biz sizning jigaringizmiz.</div>
  <div id="2"><sup><a href="https://www.kitobook.com/compare/book/13/11/2/" title="сравнение переводов, параллельные ссылки">2</a></sup> Ilgari Shoul shoh bo‘lganda ham, urushlarda Isroil lashkariga o‘zingiz bosh bo‘lar edingiz. Egangiz Xudo sizga: “Sen xalqim Isroilning cho‘poni bo‘lib, ularni boqasan, xalqim Isroilga sen rahnamolik qilasan”, deb aytgan edi.</div>
  <div id="3"><sup><a href="https://www.kitobook.com/compare/book/13/11/3/" title="сравнение переводов, параллельные ссылки">3</a></sup> Shunday qilib, Dovud Xevronda Isroil oqsoqollari bilan Egamiz oldida ahd qildi. Isroil oqsoqollari, Egamizning Shomuil orqali bergan so‘ziga muvofiq, Dovudning boshiga moy surtib, uni Isroil ustidan shoh qilib ko‘tarishdi.</div>
  <div id="4"><sup><a href="https://www.kitobook.com/compare/book/13/11/4/" title="сравнение переводов, параллельные ссылки">4</a></sup> Shoh Dovud bilan hamma Isroil sipohlari Quddusga yurish qildilar. O‘sha davrda Quddus shahri Yobus deb atalgan bo‘lib, u yerning o‘troq xalqi Yobus xalqi deb atalar edi.</div>
  <div id="5"><sup><a href="https://www.kitobook.com/compare/book/13/11/5/" title="сравнение переводов, параллельные ссылки">5</a></sup> Yobus aholisi Dovudga: “Sen hech qachon shaharga kira olmaysan”, dedilar. Ammo Dovud Sion qal’asiga bostirib kirib, qal’ani egalladi. Keyinchalik bu qal’aga “Dovud qal’asi”, deb nom berildi.</div>
  <div id="6"><sup><a href="https://www.kitobook.com/compare/book/13/11/6/" title="сравнение переводов, параллельные ссылки">6</a></sup> Dovud: “Kimki Yobuslarga birinchi bo‘lib hujum qilsa, u lashkarboshi bo‘ladi”, deb aytgan edi. Zeruya o‘g‘li Yo‘ab birinchi bo‘lib hujum qildi va lashkarboshi bo‘ldi.</div>
  <div id="7"><sup><a href="https://www.kitobook.com/compare/book/13/11/7/" title="сравнение переводов, параллельные ссылки">7</a></sup> Dovud qal’ada yashay boshladi. Shuning uchun bu joy “Dovud qal’asi”, deb nom oldi.</div>
  <div id="8"><sup><a href="https://www.kitobook.com/compare/book/13/11/8/" title="сравнение переводов, параллельные ссылки">8</a></sup> U Millo degan joydan boshlab butun shahar atrofini devor bilan mustahkamladi. Yo‘ab esa shaharning qolgan joylarini tuzatdi.</div>
  <div id="9"><sup><a href="https://www.kitobook.com/compare/book/13/11/9/" title="сравнение переводов, параллельные ссылки">9</a></sup> Dovud tobora kuchayib borardi, chunki Sarvari Olam unga yor edi.</div>
  <div id="10"><sup><a href="https://www.kitobook.com/compare/book/13/11/10/" title="сравнение переводов, параллельные ссылки">10</a></sup> Quyida shoh Dovudning bahodir jangchilari ro‘yxati berilgan. Ular qolgan Isroil xalqi bilan birgalikda Egamizning va’dasiga muvofiq Dovudni shoh deb e’lon qilganlar hamda uning shohligi uchun kuchli tayanch bo‘lganlar.</div>
  <div id="11"><sup><a href="https://www.kitobook.com/compare/book/13/11/11/" title="сравнение переводов, параллельные ссылки">11</a></sup> Dovudning bahodir jangchilari quyidagicha: birinchisi — Xaxmo‘n o‘g‘li Yoshuvam. U “Uchta qahramon”ning sardori bo‘lib, nayzasi bilan uch yuz kishiga hujum qilganda hammasini bir jangda o‘ldirgan edi.</div>
  <div id="12"><sup><a href="https://www.kitobook.com/compare/book/13/11/12/" title="сравнение переводов, параллельные ссылки">12</a></sup> “Uchta qahramon”dan ikkinchisi Oxo‘va urug‘idan Do‘do‘ o‘g‘li Elazar edi.</div>
  <div id="13"><sup><a href="https://www.kitobook.com/compare/book/13/11/13/" title="сравнение переводов, параллельные ссылки">13</a></sup> Filistlar jang qilish uchun Pas–Dammimda to‘planganda, Elazar Dovud bilan birga edi. U yerdagi dalaning bir qismiga arpa ekilgan edi. Isroil lashkarlari qocha boshlagach,</div>
  <div id="14"><sup><a href="https://www.kitobook.com/compare/book/13/11/14/" title="сравнение переводов, параллельные ссылки">14</a></sup> Elazar bilan Dovud dalaning o‘rtasida turib olib, u yerni himoya qilishdi. Filistlarni qirib tashlashdi. Egamiz ularni katta g‘alabaga erishtirdi.</div>
  <div id="15"><sup><a href="https://www.kitobook.com/compare/book/13/11/15/" title="сравнение переводов, параллельные ссылки">15</a></sup> “O‘ttizta qahramon” guruhi tarkibiga kirgan o‘sha uchta qahramon Dovudning yoniga — Adullam g‘ori oldidagi qoyaga ketishdi. Rafa soyligida Filistlar lashkari qarorgoh qurgan edi.</div>
  <div id="16"><sup><a href="https://www.kitobook.com/compare/book/13/11/16/" title="сравнение переводов, параллельные ссылки">16</a></sup> Bu paytda Dovud o‘zining adirdagi qarorgohida edi. Bitta Filist qo‘nolg‘asi esa Baytlahmda joylashgan edi.</div>
  <div id="17"><sup><a href="https://www.kitobook.com/compare/book/13/11/17/" title="сравнение переводов, параллельные ссылки">17</a></sup> Dovud hasrat bilan: — Qaniydi birortasi Baytlahm darvozasining yonidagi quduqdan menga suv olib kelib bersa! — dedi.</div>
  <div id="18"><sup><a href="https://www.kitobook.com/compare/book/13/11/18/" title="сравнение переводов, параллельные ссылки">18</a></sup> O‘sha uchta qahramon Filistlar qarorgohini yorib o‘tishdi–da, Baytlahmdagi darvozaning yonidagi quduqdan suv tortib, Dovudga olib kelishdi. Lekin Dovud suvni ichmay, yerga to‘kib, Egamizga bag‘ishladi.</div>
  <div id="19"><sup><a href="https://www.kitobook.com/compare/book/13/11/19/" title="сравнение переводов, параллельные ссылки">19</a></sup> — Bunday qilishdan meni Xudoyimning O‘zi asrasin! — deb xitob qildi u. — Shu yigitlarning qonini ichaymi? Axir, ular jonini xavf–xatarga qo‘yib suv olib kelishdi–ku! Shuning uchun ham Dovud suvni ichishni istamadi. “Uchta qahramon” ana shunday jasurlik ko‘rsatishgan edi.</div>
  <div id="20"><sup><a href="https://www.kitobook.com/compare/book/13/11/20/" title="сравнение переводов, параллельные ссылки">20</a></sup> Yo‘abning akasi Abushay “O‘ttizta qahramon”ning sardori edi. Abushay nayzasi bilan uch yuz kishini o‘ldirdi. Shu tariqa u “Uchta qahramon” singari dong taratdi.</div>
  <div id="21"><sup><a href="https://www.kitobook.com/compare/book/13/11/21/" title="сравнение переводов, параллельные ссылки">21</a></sup> U “O‘ttizta qahramon”dan ham mashhur edi, ularning yo‘lboshchisi bo‘ldi. Lekin “Uchta qahramon” qatoriga kirmasdi.</div>
  <div id="22"><sup><a href="https://www.kitobook.com/compare/book/13/11/22/" title="сравнение переводов, параллельные ссылки">22</a></sup> Kabzayol shahridan Yohayido o‘g‘li Binayo degan jasur bir jangchi bor edi. U ajoyib ishlar qildi, Mo‘ablik ikki dovyurak odamni o‘ldirdi. Qor yoqqan kunda bir xandaqqa tushib, sherni o‘ldirdi.</div>
  <div id="23"><sup><a href="https://www.kitobook.com/compare/book/13/11/23/" title="сравнение переводов, параллельные ссылки">23</a></sup> Yana bo‘yi besh tirsak keladigan devday bir Misrlikni ham o‘ldirdi. Misrlikning qo‘lidagi nayzasi to‘quvchining dastgohi xodasiday kelardi. Binayo uning ustiga tayoq bilan bostirib bordi. Nayzani Misrlikning qo‘lidan tortib oldi–da, o‘sha nayza bilan uni o‘ldirdi</div>
  <div id="24"><sup><a href="https://www.kitobook.com/compare/book/13/11/24/" title="сравнение переводов, параллельные ссылки">24</a></sup> Binayoning qilgan ishlari ana shulardir. Shu tariqa Binayo “Uchta qahramon” kabi dong taratdi.</div>
  <div id="25"><sup><a href="https://www.kitobook.com/compare/book/13/11/25/" title="сравнение переводов, параллельные ссылки">25</a></sup> U “O‘ttizta qahramon” orasida shuhrat topdi, lekin “Uchta qahramon”dan biri hisoblanmasdi. Dovud uni qo‘riqchilar sardori qilib tayinladi.</div>
  <div id="26"><sup><a href="https://www.kitobook.com/compare/book/13/11/26/" title="сравнение переводов, параллельные ссылки">26</a></sup> Boshqa bahodir jangchilar quyidagilardir: Yo‘abning ukasi Osoyil, Baytlahm shahridan Do‘do‘ o‘g‘li Elxanon,</div>
  <div id="27"><sup><a href="https://www.kitobook.com/compare/book/13/11/27/" title="сравнение переводов, параллельные ссылки">27</a></sup> Xaro‘d shahridan Shammo‘t, Palonlik Xalez,</div>
  <div id="28"><sup><a href="https://www.kitobook.com/compare/book/13/11/28/" title="сравнение переводов, параллельные ссылки">28</a></sup> Taxuva shahridan Ixesh o‘g‘li Ero, Onoto‘t shahridan Abuazar,</div>
  <div id="29"><sup><a href="https://www.kitobook.com/compare/book/13/11/29/" title="сравнение переводов, параллельные ссылки">29</a></sup> Xusha shahridan Sibbaxay, Oxo‘va urug‘idan Ilay,</div>
  <div id="30"><sup><a href="https://www.kitobook.com/compare/book/13/11/30/" title="сравнение переводов, параллельные ссылки">30</a></sup> Natufo shahridan Maxray va Banax o‘g‘li Xaled,</div>
  <div id="31"><sup><a href="https://www.kitobook.com/compare/book/13/11/31/" title="сравнение переводов, параллельные ссылки">31</a></sup> Benyamin naslidan Givolik Ribay o‘g‘li Itay, Piraton shahridan Binayo,</div>
  <div id="32"><sup><a href="https://www.kitobook.com/compare/book/13/11/32/" title="сравнение переводов, параллельные ссылки">32</a></sup> Gash soyliklaridan Xuray, Bayt–Araba shahridan Abil,</div>
  <div id="33"><sup><a href="https://www.kitobook.com/compare/book/13/11/33/" title="сравнение переводов, параллельные ссылки">33</a></sup> Baxarumlik Ozmobit, Shalbim shahridan Eliyaxba,</div>
  <div id="34"><sup><a href="https://www.kitobook.com/compare/book/13/11/34/" title="сравнение переводов, параллельные ссылки">34</a></sup> Gizonlik Xoshim o‘g‘illari, Xaror shahridan Shaxey o‘g‘li Yo‘natan,</div>
  <div id="35"><sup><a href="https://www.kitobook.com/compare/book/13/11/35/" title="сравнение переводов, параллельные ссылки">35</a></sup> Xarorlik Soxor o‘g‘li Oxiyom, Ur o‘g‘li Elifal,</div>
  <div id="36"><sup><a href="https://www.kitobook.com/compare/book/13/11/36/" title="сравнение переводов, параллельные ссылки">36</a></sup> Maxirotlik Xafer, Palonlik Oxiyo,</div>
  <div id="37"><sup><a href="https://www.kitobook.com/compare/book/13/11/37/" title="сравнение переводов, параллельные ссылки">37</a></sup> Karmil shahridan Xazro, Ezbay o‘g‘li Naray,</div>
  <div id="38"><sup><a href="https://www.kitobook.com/compare/book/13/11/38/" title="сравнение переводов, параллельные ссылки">38</a></sup> Natanning ukasi Yo‘el, Xagri o‘g‘li Mivxor,</div>
  <div id="39"><sup><a href="https://www.kitobook.com/compare/book/13/11/39/" title="сравнение переводов, параллельные ссылки">39</a></sup> Ommon xalqidan Zilax, Bero‘t shahridan Zeruya o‘g‘li Yo‘abning qurolbardori Naxray,</div>
  <div id="40"><sup><a href="https://www.kitobook.com/compare/book/13/11/40/" title="сравнение переводов, параллельные ссылки">40</a></sup> Yitar urug‘idan Ero va Goriv,</div>
  <div id="41"><sup><a href="https://www.kitobook.com/compare/book/13/11/41/" title="сравнение переводов, параллельные ссылки">41</a></sup> Xet xalqidan Uriyo, Oxlay o‘g‘li Zobod,</div>
  <div id="42"><sup><a href="https://www.kitobook.com/compare/book/13/11/42/" title="сравнение переводов, параллельные ссылки">42</a></sup> Ruben qabilasining yo‘lboshchisi Shizo o‘g‘li Adinax va uning o‘ttiz jangchisi,</div>
  <div id="43"><sup><a href="https://www.kitobook.com/compare/book/13/11/43/" title="сравнение переводов, параллельные ссылки">43</a></sup> Maxo o‘g‘li Xanon, Mitanlik Yoshafat,</div>
  <div id="44"><sup><a href="https://www.kitobook.com/compare/book/13/11/44/" title="сравнение переводов, параллельные ссылки">44</a></sup> Ashtarutlik Uzziya, Arorlik Xo‘tamning o‘g‘illari Shomo va Yaviyol,</div>
  <div id="45"><sup><a href="https://www.kitobook.com/compare/book/13/11/45/" title="сравнение переводов, параллельные ссылки">45</a></sup> Shimri o‘g‘li Yodiyol va uning ukasi Tizlik Yo‘xo,</div>
  <div id="46"><sup><a href="https://www.kitobook.com/compare/book/13/11/46/" title="сравнение переводов, параллельные ссылки">46</a></sup> Maxavlik Eliel, Elnamning o‘g‘illari Yarivay va Yo‘shaviyo, Mo‘ab yurtidan Yitmo,</div>
  <div id="47"><sup><a href="https://www.kitobook.com/compare/book/13/11/47/" title="сравнение переводов, параллельные ссылки">47</a></sup> Eliel, Obid va Zo‘volik Yasiyol.</div>
</div>