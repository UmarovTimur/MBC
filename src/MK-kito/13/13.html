<div itemprop="articleBody" class="text">
  <div id="1"><sup><a href="https://www.kitobook.com/compare/book/13/13/1/" title="сравнение переводов, параллельные ссылки">1</a></sup> Dovud har bir lashkarboshi — mingboshi va yuzboshi bilan maslahatlashdi.</div>
  <div id="2"><sup><a href="https://www.kitobook.com/compare/book/13/13/2/" title="сравнение переводов, параллельные ссылки">2</a></sup> -</div>
  <div id="3"><sup><a href="https://www.kitobook.com/compare/book/13/13/3/" title="сравнение переводов, параллельные ссылки">3</a></sup> So‘ng butun Isroil jamoasiga dedi: “Shoh Shoul davrida biz Xudoyimizning ahd sandig‘iga e’tiborsiz bo‘lib keldik. Bordi–yu, siz buni lozim topsangiz va bunga Egamiz Xudoning irodasi bo‘lsa, kelinglar, ahd sandig‘ini qaytarib olib kelaylik. Buning uchun butun Isroil bo‘ylab xabar jo‘natib yurtdagi jamiki qarindosh–urug‘larimizni shu yerga yig‘aylik, o‘z shaharlarida yashaydigan ruhoniyu levilar ham oldimizga yig‘ilib kelishsin.”</div>
  <div id="4"><sup><a href="https://www.kitobook.com/compare/book/13/13/4/" title="сравнение переводов, параллельные ссылки">4</a></sup> Butun jamoaga bu taklif ma’qul tushib, hamma taklifga rozi bo‘ldi.</div>
  <div id="5"><sup><a href="https://www.kitobook.com/compare/book/13/13/5/" title="сравнение переводов, параллельные ссылки">5</a></sup> Shunday qilib, Dovud Xudoning sandig‘ini Xirat–Yorimdan Quddusga olib kelish uchun butun yurtdagi — Misrdagi Shixor daryosidan tortib, to shimoldagi Levo–Xomat shahriga qadar bo‘lgan joylardagi jamiki Isroil xalqini to‘pladi.</div>
  <div id="6"><sup><a href="https://www.kitobook.com/compare/book/13/13/6/" title="сравнение переводов, параллельные ссылки">6</a></sup> Ular birgalikda Xudoning ahd sandig‘ini olib kelish uchun Yahudodagi Baalax, ya’ni Xirat–Yorim shahriga yo‘l olishdi. Ahd sandig‘i ikki karub uzra taxt qurgan Egamizning nomi bilan atalgan edi.</div>
  <div id="7"><sup><a href="https://www.kitobook.com/compare/book/13/13/7/" title="сравнение переводов, параллельные ссылки">7</a></sup> Xudoning sandig‘i Abunadovning uyida edi. Sandiq yangi arava ustiga ortilgach, Uzzox bilan Oxyo aravani haydab ketishdi.</div>
  <div id="8"><sup><a href="https://www.kitobook.com/compare/book/13/13/8/" title="сравнение переводов, параллельные ссылки">8</a></sup> Dovud va jamiki Isroil xalqi Xudoning huzurida berilib, o‘yin–kulgi qilayotgan edilar. Ular lira, arfa, childirma, zang va karnaylar chalib, qo‘shiklar bilan bu voqeani bayram qilayotgan edilar.</div>
  <div id="9"><sup><a href="https://www.kitobook.com/compare/book/13/13/9/" title="сравнение переводов, параллельные ссылки">9</a></sup> Ular Xidon degan odamning xirmoniga yetganlarda, ho‘kizlar qoqilib ketdi. Uzzox sandiqni ushlab qolmoqchi bo‘lib qo‘lini uzatdi.</div>
  <div id="10"><sup><a href="https://www.kitobook.com/compare/book/13/13/10/" title="сравнение переводов, параллельные ссылки">10</a></sup> Lekin Uzzox hurmatsizlik qilgani uchun, Egamiz undan g‘azablandi. Uzzoxni urib, jonini oldi. Uzzox o‘sha yerda — Xudoning oldida jon berdi.</div>
  <div id="11"><sup><a href="https://www.kitobook.com/compare/book/13/13/11/" title="сравнение переводов, параллельные ссылки">11</a></sup> Egamiz Uzzoxni urgani uchun, Dovud qattiq g‘azablandi. O‘sha kundan buyon shu joy “Paraz– Uzzox”, deb aytiladi.</div>
  <div id="12"><sup><a href="https://www.kitobook.com/compare/book/13/13/12/" title="сравнение переводов, параллельные ссылки">12</a></sup> Dovud o‘sha kuni Xudodan qo‘rqib: “Qanday qilib Xudoning sandig‘ini o‘zim bilan olib kela olar ekanman?” deb o‘yladi.</div>
  <div id="13"><sup><a href="https://www.kitobook.com/compare/book/13/13/13/" title="сравнение переводов, параллельные ссылки">13</a></sup> U sandiqni o‘zi bilan Dovud qal’asiga olib bormay, uni Gatlik Obidadomning uyiga tashlab ketdi.</div>
  <div id="14"><sup><a href="https://www.kitobook.com/compare/book/13/13/14/" title="сравнение переводов, параллельные ссылки">14</a></sup> Xudoning sandig‘i u yerda uch oy turdi. Obidadomning xonadoniga va jamiki mol–mulkiga Egamiz baraka berdi.</div>
</div>