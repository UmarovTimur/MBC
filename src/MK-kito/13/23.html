<div itemprop="articleBody" class="text">
  <div id="1"><sup><a href="https://www.kitobook.com/compare/book/13/23/1/" title="сравнение переводов, параллельные ссылки">1</a></sup> Dovud rosa keksayib, umri oxirlashib qolgach, o‘g‘li Sulaymonni Isroil ustidan shoh qildi.</div>
  <div id="2"><sup><a href="https://www.kitobook.com/compare/book/13/23/2/" title="сравнение переводов, параллельные ссылки">2</a></sup> Dovud Isroilning hamma yo‘lboshchilarini, ruhoniylarini va levilarni to‘pladi.</div>
  <div id="3"><sup><a href="https://www.kitobook.com/compare/book/13/23/3/" title="сравнение переводов, параллельные ссылки">3</a></sup> U o‘ttiz va undan yuqori yoshdagi levilarni hisobladi. Ularning jami 38.000 erkak chiqdi.</div>
  <div id="4"><sup><a href="https://www.kitobook.com/compare/book/13/23/4/" title="сравнение переводов, параллельные ссылки">4</a></sup> Shunda Dovud aytdi: “Bulardan 24.000 tasi Egamizning uyidagi ishlar uchun mas’ul bo‘ladi, 6000 tasi amaldorlar va hakamlar bo‘lib xizmat qiladi,</div>
  <div id="5"><sup><a href="https://www.kitobook.com/compare/book/13/23/5/" title="сравнение переводов, параллельные ссылки">5</a></sup> 4000 tasi darvozabon bo‘ladi, qolgan 4000 tasi esa men yasattirgan musiqiy asboblarni chalib, Egamizni madh qiladi.”</div>
  <div id="6"><sup><a href="https://www.kitobook.com/compare/book/13/23/6/" title="сравнение переводов, параллельные ссылки">6</a></sup> Dovud levilarni urug‘lariga ko‘ra, Gershon, Qohot va Marori guruhlariga bo‘ldi.</div>
  <div id="7"><sup><a href="https://www.kitobook.com/compare/book/13/23/7/" title="сравнение переводов, параллельные ссылки">7</a></sup> Gershonning Laden va Shimax degan ikki o‘g‘li bor edi.</div>
  <div id="8"><sup><a href="https://www.kitobook.com/compare/book/13/23/8/" title="сравнение переводов, параллельные ссылки">8</a></sup> Ladenning uchta o‘g‘li bo‘lib, to‘ng‘ichi Yoxiyol, o‘rtanchasi Zatom va kenjasi Yo‘el edi.</div>
  <div id="9"><sup><a href="https://www.kitobook.com/compare/book/13/23/9/" title="сравнение переводов, параллельные ссылки">9</a></sup> Ular Laden naslining urug‘boshilari edilar. Shimaxning Shalumo‘t, Xaziyol va Xaron ismli uch o‘g‘li bor edi.</div>
  <div id="10"><sup><a href="https://www.kitobook.com/compare/book/13/23/10/" title="сравнение переводов, параллельные ссылки">10</a></sup> Keyinchalik Shimax yana to‘rt o‘g‘il ko‘rdi, ularning tartibi quyidagicha edi: Yaxat, Zenax, Yoush va Bariyo.</div>
  <div id="11"><sup><a href="https://www.kitobook.com/compare/book/13/23/11/" title="сравнение переводов, параллельные ссылки">11</a></sup> Yoush bilan Bariyoning o‘g‘illari kam bo‘lgani uchun, ular bitta xonadon hisoblanardilar.</div>
  <div id="12"><sup><a href="https://www.kitobook.com/compare/book/13/23/12/" title="сравнение переводов, параллельные ссылки">12</a></sup> Qohotning to‘rtta o‘g‘li bo‘lib, ularning ismlari Imrom, Izxor, Xevron va Uziyol edi.</div>
  <div id="13"><sup><a href="https://www.kitobook.com/compare/book/13/23/13/" title="сравнение переводов, параллельные ссылки">13</a></sup> Imromning o‘g‘illari Horun va Muso edi. Horun Xudoga bag‘ishlangan bo‘lib, eng muqaddas ashyolar uchun mas’uliyat to abad uning va uning nasli zimmasiga yuklangan edi. Ular Egamizning huzurida qurbonliklar keltirishlari, Unga xizmat qilishlari va to abad Uning nomidan xalqni duo qilishlari kerak edi.</div>
  <div id="14"><sup><a href="https://www.kitobook.com/compare/book/13/23/14/" title="сравнение переводов, параллельные ссылки">14</a></sup> Xudoning odami Musoga kelsak, uning o‘g‘illari Levi qabilasining bir qismi hisoblanardi.</div>
  <div id="15"><sup><a href="https://www.kitobook.com/compare/book/13/23/15/" title="сравнение переводов, параллельные ссылки">15</a></sup> Musoning Gershom va Eliazar degan ikki o‘g‘li bor edi.</div>
  <div id="16"><sup><a href="https://www.kitobook.com/compare/book/13/23/16/" title="сравнение переводов, параллельные ссылки">16</a></sup> Gershomning o‘g‘illari orasida Shavuvol to‘ng‘ichi edi.</div>
  <div id="17"><sup><a href="https://www.kitobook.com/compare/book/13/23/17/" title="сравнение переводов, параллельные ссылки">17</a></sup> Eliazarning to‘ng‘ich farzandi Raxaviyo edi. Eliazarning undan bo‘lak o‘g‘illari bo‘lmasa–da, Raxaviyoning o‘g‘illari nihoyatda ko‘p edi.</div>
  <div id="18"><sup><a href="https://www.kitobook.com/compare/book/13/23/18/" title="сравнение переводов, параллельные ссылки">18</a></sup> Qohotning ikkinchi o‘g‘li Izxor ham o‘g‘illar ko‘rgan edi. Uning to‘ng‘ich o‘g‘li Shalumit edi.</div>
  <div id="19"><sup><a href="https://www.kitobook.com/compare/book/13/23/19/" title="сравнение переводов, параллельные ссылки">19</a></sup> Qohotning uchinchi o‘g‘li Xevron to‘rt o‘g‘il ko‘rgan edi. To‘ng‘ich o‘g‘lining ismi Yoriyo, keyingilarniki Emoriyo, Yaxaziyol va Yoxamom edi.</div>
  <div id="20"><sup><a href="https://www.kitobook.com/compare/book/13/23/20/" title="сравнение переводов, параллельные ссылки">20</a></sup> Qohotning kenja o‘g‘li Uziyolning ikki o‘g‘li bor edi: to‘ng‘ichi Mixo va kenjasi Ishshiyo.</div>
  <div id="21"><sup><a href="https://www.kitobook.com/compare/book/13/23/21/" title="сравнение переводов, параллельные ссылки">21</a></sup> Marorining Maxli va Mushi degan ikkita o‘g‘li bor edi. Maxlining Elazar va Kish ismli ikkita o‘g‘li bor edi.</div>
  <div id="22"><sup><a href="https://www.kitobook.com/compare/book/13/23/22/" title="сравнение переводов, параллельные ссылки">22</a></sup> Elazar o‘g‘il ko‘rmay o‘tib ketdi. Undan faqat qizlar tug‘ildi. Uning qizlari o‘zlarining amakivachchalari — Kishning o‘g‘illariga turmushga chiqdilar.</div>
  <div id="23"><sup><a href="https://www.kitobook.com/compare/book/13/23/23/" title="сравнение переводов, параллельные ссылки">23</a></sup> Mushining Maxli, Eder va Yorimo‘t ismli uch o‘g‘li bor edi.</div>
  <div id="24"><sup><a href="https://www.kitobook.com/compare/book/13/23/24/" title="сравнение переводов, параллельные ссылки">24</a></sup> Xullas, levilarning nomma–nom ro‘yxatga kiritilgan avlodlari, ularning urug‘ va xonadonlari shulardan iborat edi. Yigirma va undan yuqori yoshdagi levilar Egamizning uyidagi xizmatga tayinlangan edilar.</div>
  <div id="25"><sup><a href="https://www.kitobook.com/compare/book/13/23/25/" title="сравнение переводов, параллельные ссылки">25</a></sup> Dovud shunday degan edi: “Isroil xalqining Xudosi — Egamiz O‘z xalqiga tinchlik ato qildi. Endi U Quddusda abadiy istiqomat qiladi.</div>
  <div id="26"><sup><a href="https://www.kitobook.com/compare/book/13/23/26/" title="сравнение переводов, параллельные ссылки">26</a></sup> Shunday ekan, bundan buyon levilar Egamizning chodirini yoki unda ishlatiladigan ashyolarni ko‘tarib yurishlari shart emas.”</div>
  <div id="27"><sup><a href="https://www.kitobook.com/compare/book/13/23/27/" title="сравнение переводов, параллельные ссылки">27</a></sup> Dovudning oxirgi farmoniga ko‘ra, yigirma va undan yuqori yoshdagi levilar ro‘yxatga olingan edilar.</div>
  <div id="28"><sup><a href="https://www.kitobook.com/compare/book/13/23/28/" title="сравнение переводов, параллельные ссылки">28</a></sup> Levilarning vazifasi Egamizning uyidagi xizmatda Horun nasliga yordam berish edi. Bularning ichiga: hovli va yon xonalarga mas’ul bo‘lish, muqaddas narsalarni poklash va Egamizning uyidagi har qanday boshqa yumushlarni bajarish kirar edi.</div>
  <div id="29"><sup><a href="https://www.kitobook.com/compare/book/13/23/29/" title="сравнение переводов, параллельные ссылки">29</a></sup> Shuningdek, levilar Egamiz huzuridagi xontaxta ustiga qo‘yiladigan nonlar, don nazri uchun sifatli un, xamirturushsiz chalpaklar, pishirib tayyorlanadigan nazrlar, zaytun moyi aralashtirilgan nazrlar, nazrlarning og‘irligi, soni va hajmi uchun mas’ul edilar.</div>
  <div id="30"><sup><a href="https://www.kitobook.com/compare/book/13/23/30/" title="сравнение переводов, параллельные ссылки">30</a></sup> Har kuni ertalab va kechqurun ular Ma’badda Egamizga shukronalar aytib, hamdu sanolar kuylashlari kerak edi.</div>
  <div id="31"><sup><a href="https://www.kitobook.com/compare/book/13/23/31/" title="сравнение переводов, параллельные ссылки">31</a></sup> Shabbat kunlari, yangi oy va boshqa belgilangan bayramlarda qurbonliklar kuydirilganda ham shukronalar aytib, hamdu sanolar kuylash ularning zimmasida edi. Egamizning huzurida doimo xizmat qilayotgan levilarning soni qoidaga muvofiq bo‘lishi shart edi.</div>
  <div id="32"><sup><a href="https://www.kitobook.com/compare/book/13/23/32/" title="сравнение переводов, параллельные ссылки">32</a></sup> Demak, levilar Uchrashuv chodiri va Ma’bad uchun mas’ul bo‘lib, Egamizning uyida xizmat qilgan o‘z qarindoshlari — Horun nasliga yordam berishlari kerak edi.</div>
</div>