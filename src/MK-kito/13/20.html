<div itemprop="articleBody" class="text">
  <div id="1"><sup><a href="https://www.kitobook.com/compare/book/13/20/1/" title="сравнение переводов, параллельные ссылки">1</a></sup> Bahor boshlanib, shohlar urushga ketadigan payt ham bo‘ldi. Yo‘ab lashkarni jangga boshladi. Ular Ommon yurtini yakson qilib, Rabba shahrini qamal qilishdi. Dovudning o‘zi Quddusda qolgan edi. Yo‘ab Rabbaga hujum qilib, shaharni qo‘lga kiritdi.</div>
  <div id="2"><sup><a href="https://www.kitobook.com/compare/book/13/20/2/" title="сравнение переводов, параллельные ссылки">2</a></sup> Dovud Rabbaga yetib borgach, ularning shohi boshidagi tojni oldi. Toj ikki pud oltindan yasalgan bo‘lib, qimmatbaho toshlar bilan bezatilgan edi. Toj Dovudning boshiga qo‘ndi. Dovud shahardan katta miqdorda o‘lja ham yig‘di.</div>
  <div id="3"><sup><a href="https://www.kitobook.com/compare/book/13/20/3/" title="сравнение переводов, параллельные ссылки">3</a></sup> U shahar aholisini arra, cho‘kich va bolta bilan qilinadigan ishlarga majbur qildi. Dovud Ommon shaharlarining hammasida shu usulni qo‘lladi. Shundan keyin u hamma lashkarini boshlab, Quddusga qaytib ketdi.</div>
  <div id="4"><sup><a href="https://www.kitobook.com/compare/book/13/20/4/" title="сравнение переводов, параллельные ссылки">4</a></sup> Shundan so‘ng Gezer shahrida Filistlar bilan yana urush chiqdi. Bu urushda Xushalik Sibbaxay Sippayni o‘ldirdi. Sippay Rafa xalqidan edi. Filistlar Isroil xalqiga bo‘yin egdilar.</div>
  <div id="5"><sup><a href="https://www.kitobook.com/compare/book/13/20/5/" title="сравнение переводов, параллельные ссылки">5</a></sup> Ko‘p o‘tmay Isroil lashkari bilan Filistlar o‘rtasida yana urush bo‘ldi. Yovir o‘g‘li Elxanon Gatlik Go‘liyotning ukasi Laxmini o‘ldirdi. Go‘liyot nayzasining sopi to‘quvchining dastgohi xodasiday kelardi.</div>
  <div id="6"><sup><a href="https://www.kitobook.com/compare/book/13/20/6/" title="сравнение переводов, параллельные ссылки">6</a></sup> So‘ngra yana Gat shahrida urush bo‘ldi. U yerda ham Rafa xalqidan devday bir odam bor edi. Uning qo‘l–oyoqlari olti barmoqli edi, hammasi bo‘lib yigirma to‘rtta barmog‘i bor edi.</div>
  <div id="7"><sup><a href="https://www.kitobook.com/compare/book/13/20/7/" title="сравнение переводов, параллельные ссылки">7</a></sup> O‘sha odam Isroil lashkarini haqorat qilgan edi, Yo‘natan uni o‘ldirdi. Yo‘natan Dovudning akasi Shimoning o‘g‘li edi.</div>
  <div id="8"><sup><a href="https://www.kitobook.com/compare/book/13/20/8/" title="сравнение переводов, параллельные ссылки">8</a></sup> Dovud va uning odamlari tomonidan o‘ldirilgan o‘sha Filistlar Gat shahridan bo‘lib, Rafa xalqidan edilar.</div>
</div>