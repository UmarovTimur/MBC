<div itemprop="articleBody" class="text">
  <div id="1"><sup><a href="https://www.kitobook.com/compare/book/13/09/1/" title="сравнение переводов, параллельные ссылки">1</a></sup> Shunday qilib, butun Isroil xalqi nasabnomada qayd etilib, bu ma’lumotlarning hammasi “Isroil shohlari kitobi”ga kiritilgan. Yahudo xalqi Egamizga kilgan bevafoligi uchun Bobilga surgun qilingan edi.</div>
  <div id="2"><sup><a href="https://www.kitobook.com/compare/book/13/09/2/" title="сравнение переводов, параллельные ссылки">2</a></sup> Birinchi bo‘lib surgundan o‘z shaharlaridagi mulklariga oddiy xalq qaytib keldi. Ular bilan birga ba’zi ruhoniylar, levilar va Ma’bad xizmatkorlari ham qaytishgandi.</div>
  <div id="3"><sup><a href="https://www.kitobook.com/compare/book/13/09/3/" title="сравнение переводов, параллельные ссылки">3</a></sup> Yahudo, Benyamin, Efrayim va Manashe qabilasidan bo‘lganlar Quddusga borib o‘rnashdilar. Qaytib kelganlar orasida quyidagilar bor edi:</div>
  <div id="4"><sup><a href="https://www.kitobook.com/compare/book/13/09/4/" title="сравнение переводов, параллельные ссылки">4</a></sup> Yahudo o‘g‘li Paraz naslidan bo‘lgan Utay. U Omihudning o‘g‘li, Omrining nabirasi, Imrining evarasi va Banixning chevarasi edi.</div>
  <div id="5"><sup><a href="https://www.kitobook.com/compare/book/13/09/5/" title="сравнение переводов, параллельные ссылки">5</a></sup> Shelo naslidan — Sheloning to‘ng‘ich o‘g‘li Osoyoh va uning o‘g‘illari,</div>
  <div id="6"><sup><a href="https://www.kitobook.com/compare/book/13/09/6/" title="сравнение переводов, параллельные ссылки">6</a></sup> Zerax naslidan — Yoval. Hammasi bo‘lib Yahudo qabilasidan Quddusga qaytib kelganlar 690 kishini tashkil qilar edi.</div>
  <div id="7"><sup><a href="https://www.kitobook.com/compare/book/13/09/7/" title="сравнение переводов, параллельные ссылки">7</a></sup> Benyamin qabilasidan quyidagilar Quddusga qaytib kelgan edilar: Mashullom o‘g‘li Sallu. U Xo‘daviyoning nevarasi va Xassinuvaning evarasi edi.</div>
  <div id="8"><sup><a href="https://www.kitobook.com/compare/book/13/09/8/" title="сравнение переводов, параллельные ссылки">8</a></sup> Yana Yeroxam o‘g‘li Yibnayo va Uzzi o‘g‘li Elox qaytib kelgan. Elox Mixrining nevarasi edi. Shafatiyo o‘g‘li Mashullom ham qaytib kelgan. U Ruvelning nevarasi va Yibniyoning evarasi edi.</div>
  <div id="9"><sup><a href="https://www.kitobook.com/compare/book/13/09/9/" title="сравнение переводов, параллельные ссылки">9</a></sup> Nasabnomaga kiritilgan Benyamin nasli 956 kishini tashkil qilgan edi. Yuqorida aytib o‘tilganlarning hammasi urug‘boshilar edi.</div>
  <div id="10"><sup><a href="https://www.kitobook.com/compare/book/13/09/10/" title="сравнение переводов, параллельные ссылки">10</a></sup> Quyidagi ruhoniylar Quddusga qaytib kelgan edilar: Yodayo, Yohayiriv va Yoxin.</div>
  <div id="11"><sup><a href="https://www.kitobook.com/compare/book/13/09/11/" title="сравнение переводов, параллельные ссылки">11</a></sup> Yana Xudo uyining bosh amaldori Ozariyo qaytib kelgan edi. U Xilqiyoning o‘g‘li, Mashullomning nevarasi, Zodo‘xning evarasi va Oxitob o‘g‘li Maroyo‘tning chevarasi edi.</div>
  <div id="12"><sup><a href="https://www.kitobook.com/compare/book/13/09/12/" title="сравнение переводов, параллельные ссылки">12</a></sup> Yeroxam o‘g‘li Odayo ham qaytib kelgandi. U Peshxurning nevarasi va Malkiyoning evarasi edi. Odil o‘g‘li Masay ham qaytib kelgandi. U Yaxzironing nevarasi, Mashullomning evarasi va Immar o‘g‘li Mashillamatning chevarasi edi.</div>
  <div id="13"><sup><a href="https://www.kitobook.com/compare/book/13/09/13/" title="сравнение переводов, параллельные ссылки">13</a></sup> Hammasi bo‘lib 1760 ruhoniy qaytib kelgan edi. Ular urug‘boshilar bo‘lib, Xudoning uyida xizmat qilish uchun layoqatli edilar.</div>
  <div id="14"><sup><a href="https://www.kitobook.com/compare/book/13/09/14/" title="сравнение переводов, параллельные ссылки">14</a></sup> Quyidagi levilar Quddusga qaytib kelgan edilar: Xashshub o‘g‘li Shamayo. U Marori urug‘idan bo‘lib, Ozrikomning nevarasi, Xashaviyoning evarasi edi.</div>
  <div id="15"><sup><a href="https://www.kitobook.com/compare/book/13/09/15/" title="сравнение переводов, параллельные ссылки">15</a></sup> Yana Bog‘baqar, Xaresh, Galol va Mattaniyo qaytib kelgandi. Mattaniyo Mixaning o‘g‘li, Zixrining nevarasi va Osifning evarasi edi.</div>
  <div id="16"><sup><a href="https://www.kitobook.com/compare/book/13/09/16/" title="сравнение переводов, параллельные ссылки">16</a></sup> Shamayo o‘g‘li Obodiyo ham qaytib kelgandi. U Galolning nevarasi va Yodutunning evarasi edi. Oso o‘g‘li Barxiyo ham qaytib kelgandi. U Elqananing nabirasi bo‘lib, Natufo shahrining qishloqlarida yashagan edi.</div>
  <div id="17"><sup><a href="https://www.kitobook.com/compare/book/13/09/17/" title="сравнение переводов, параллельные ссылки">17</a></sup> Quddusga qaytib kelgan Ma’bad darvozabonlari quyidagilar edi: Shallum, Oqquv, Talmo‘n, Oximan va ularning qarindosh–urug‘lari. Shallum ularning boshlig‘i edi.</div>
  <div id="18"><sup><a href="https://www.kitobook.com/compare/book/13/09/18/" title="сравнение переводов, параллельные ссылки">18</a></sup> Ular bugungacha sharq tomondagi Shoh Darvozasida soqchilik qilib kelmoqdalar. Levilar qarorgohiga qarashli darvozabonlar shulardir.</div>
  <div id="19"><sup><a href="https://www.kitobook.com/compare/book/13/09/19/" title="сравнение переводов, параллельные ссылки">19</a></sup> Ebuasafning nabirasi Kori o‘g‘li Shallum va uning Ko‘rax urug‘idan bo‘lgan qarindoshlari Ma’badning darvozasida soqchilik qilganlar. Ularning ota–bobolari ham Egamizning chodiri kirishida soqchilik xizmatida bo‘lgan edilar.</div>
  <div id="20"><sup><a href="https://www.kitobook.com/compare/book/13/09/20/" title="сравнение переводов, параллельные ссылки">20</a></sup> Elazar o‘g‘li Finxaz ilgari ularning ustidan boshliq edi. Egamiz u bilan birga edi.</div>
  <div id="21"><sup><a href="https://www.kitobook.com/compare/book/13/09/21/" title="сравнение переводов, параллельные ссылки">21</a></sup> Mashalmiyo o‘g‘li Zakariyo ham Uchrashuv chodirining eshigida soqchilik qilgan edi.</div>
  <div id="22"><sup><a href="https://www.kitobook.com/compare/book/13/09/22/" title="сравнение переводов, параллельные ссылки">22</a></sup> O‘sha kunlarda darvozani qo‘riqlash uchun hammasi bo‘lib 212 darvozabon tanlab olingan edi. Ular o‘z qishloqlarida nasabnomalari bo‘yicha ro‘yxatga olingan edilar. Ularni bu mas’ul vazifaga shoh Dovud bilan Shomuil payg‘ambar tayinlagan edilar.</div>
  <div id="23"><sup><a href="https://www.kitobook.com/compare/book/13/09/23/" title="сравнение переводов, параллельные ссылки">23</a></sup> Bu darvozabonlar va ularning avlodlari Egamizning uyi eshiklarida soqchilik qilardilar.</div>
  <div id="24"><sup><a href="https://www.kitobook.com/compare/book/13/09/24/" title="сравнение переводов, параллельные ссылки">24</a></sup> Ular Egamiz uyining sharq, g‘arb, shimol va janub tomonidagi eshiklarini qo‘riqlar edilar.</div>
  <div id="25"><sup><a href="https://www.kitobook.com/compare/book/13/09/25/" title="сравнение переводов, параллельные ссылки">25</a></sup> Ularning qishloqlaridagi qarindoshlari aniq belgilangan bir muddatda kelib, ular bilan birga yetti kun davomida xizmat qilishga majbur edilar.</div>
  <div id="26"><sup><a href="https://www.kitobook.com/compare/book/13/09/26/" title="сравнение переводов, параллельные ссылки">26</a></sup> To‘rtta bosh darvozabon Levi qabilasidan edi. Ular Xudoning uyidagi omborxona va xazinalar uchun mas’ul edilar.</div>
  <div id="27"><sup><a href="https://www.kitobook.com/compare/book/13/09/27/" title="сравнение переводов, параллельные ссылки">27</a></sup> Xudoning uyini qo‘riqlash va ertalablari eshiklarini ochish ularning zimmasida bo‘lgani uchun, ular tunni Xudoning uyi yonida o‘tkazar edilar.</div>
  <div id="28"><sup><a href="https://www.kitobook.com/compare/book/13/09/28/" title="сравнение переводов, параллельные ссылки">28</a></sup> Ba’zi levilar Ma’bad xizmatida foydalanadigan asbob–anjomlar uchun mas’ul edilar. Ularning vazifasi asbob–anjomlarni ishlatishdan oldin va ishlatilgandan keyin sanash edi.</div>
  <div id="29"><sup><a href="https://www.kitobook.com/compare/book/13/09/29/" title="сравнение переводов, параллельные ссылки">29</a></sup> Levilarning ayrimlari jihozlarga, Muqaddas xonadagi boshqa buyumlarga hamda sifatli unga, sharobga, zaytun moyiga, tutatqiga va ziravorlarga mas’ul edilar.</div>
  <div id="30"><sup><a href="https://www.kitobook.com/compare/book/13/09/30/" title="сравнение переводов, параллельные ссылки">30</a></sup> Biroq ziravorlarning aralashmasini faqat ruhoniylar tayyorlay olar edilar.</div>
  <div id="31"><sup><a href="https://www.kitobook.com/compare/book/13/09/31/" title="сравнение переводов, параллельные ссылки">31</a></sup> Levilardan biri — Ko‘rax naslidan bo‘lgan Shallumning to‘ng‘ich o‘g‘li Mattitiyo nazr nonlarini pishirishga tayinlangan edi.</div>
  <div id="32"><sup><a href="https://www.kitobook.com/compare/book/13/09/32/" title="сравнение переводов, параллельные ссылки">32</a></sup> Uning Qohot naslidan bo‘lgan ba’zi birodarlari esa Shabbat kunixontaxtaga qo‘yiladigan muqaddas nonlarni tayyorlashga mas’ul edilar.</div>
  <div id="33"><sup><a href="https://www.kitobook.com/compare/book/13/09/33/" title="сравнение переводов, параллельные ссылки">33</a></sup> Levilarning qo‘shiqchilari Ma’baddagi xonalarda yashar edilar. Ular urug‘boshilar bo‘lib, kechayu kunduz xizmatda bo‘lganlari uchun boshqa barcha vazifalardan ozod qilingan edilar.</div>
  <div id="34"><sup><a href="https://www.kitobook.com/compare/book/13/09/34/" title="сравнение переводов, параллельные ссылки">34</a></sup> Yuqorida nomlari aytilgan levilar urug‘boshilar bo‘lib, nasabnoma ro‘yxatiga boshliqlar sifatida kiritilgan edilar. Ular Quddusda yashardilar.</div>
  <div id="35"><sup><a href="https://www.kitobook.com/compare/book/13/09/35/" title="сравнение переводов, параллельные ссылки">35</a></sup> Yaviyol Givon shahrini qurib, o‘sha shaharda o‘rnashdi. Xotinining ismi Maxo,</div>
  <div id="36"><sup><a href="https://www.kitobook.com/compare/book/13/09/36/" title="сравнение переводов, параллельные ссылки">36</a></sup> to‘ng‘ich o‘g‘lining ismi Abdo‘n, keyingilariniki Zur, Kish, Baal, Nar, Nadov,</div>
  <div id="37"><sup><a href="https://www.kitobook.com/compare/book/13/09/37/" title="сравнение переводов, параллельные ссылки">37</a></sup> Gado‘r, Oxyo, Zakariyo va Mixlo‘t edi.</div>
  <div id="38"><sup><a href="https://www.kitobook.com/compare/book/13/09/38/" title="сравнение переводов, параллельные ссылки">38</a></sup> Mixlo‘t Shimomning otasi edi. Bularning nasli Quddusda o‘z urug‘lari bilan yonma–yon yashardi.</div>
  <div id="39"><sup><a href="https://www.kitobook.com/compare/book/13/09/39/" title="сравнение переводов, параллельные ссылки">39</a></sup> Nar — Kishning otasi, Kish shoh Shoulning otasi edi. Shoulning to‘rtta o‘g‘li bo‘lib, ismlari Yo‘natan, Malkishuva, Abunadov va Eshbaal edi.</div>
  <div id="40"><sup><a href="https://www.kitobook.com/compare/book/13/09/40/" title="сравнение переводов, параллельные ссылки">40</a></sup> Yo‘natandan Maribaal tug‘ildi, Maribaaldan Mixo tug‘ildi.</div>
  <div id="41"><sup><a href="https://www.kitobook.com/compare/book/13/09/41/" title="сравнение переводов, параллельные ссылки">41</a></sup> Mixoning Pito‘n, Malek, Taxriya va Oxoz degan o‘g‘illari bor edi.</div>
  <div id="42"><sup><a href="https://www.kitobook.com/compare/book/13/09/42/" title="сравнение переводов, параллельные ссылки">42</a></sup> Oxozning Yorox ismli o‘g‘li bo‘lib, Yoroxning Elimat, Ozmobit va Zimri degan uch o‘g‘li bor edi. Zimridan Mo‘zo tug‘ildi,</div>
  <div id="43"><sup><a href="https://www.kitobook.com/compare/book/13/09/43/" title="сравнение переводов, параллельные ссылки">43</a></sup> Mo‘zodan Bina tug‘ildi, Binadan Rafiyo, Rafiyodan Elasax, Elasaxdan Oziyol tug‘ildilar.</div>
  <div id="44"><sup><a href="https://www.kitobook.com/compare/book/13/09/44/" title="сравнение переводов, параллельные ссылки">44</a></sup> Oziyolning oltita o‘g‘li bo‘lib, ularning ismlari Ozrikom, Boxaru, Ismoil, Shariyo, Obodiyo va Xanon edi. Oziyolning o‘g‘illari ana shular edilar.</div>
</div>