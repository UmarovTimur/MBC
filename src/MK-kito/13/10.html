<div itemprop="articleBody" class="text">
  <div id="1"><sup><a href="https://www.kitobook.com/compare/book/13/10/1/" title="сравнение переводов, параллельные ссылки">1</a></sup> Filistlar Isroil lashkari bilan jang qildi. Isroil lashkari Filistlarning oldiga tushib qochib, ko‘plari Gilbova tog‘ida halok bo‘ldi.</div>
  <div id="2"><sup><a href="https://www.kitobook.com/compare/book/13/10/2/" title="сравнение переводов, параллельные ссылки">2</a></sup> Filistlar Shoul bilan uning o‘g‘illari ortidan tushdilar. Natijada Shoulning o‘g‘illari Yo‘natan, Abunadov va Malkishuva o‘ldirildi.</div>
  <div id="3"><sup><a href="https://www.kitobook.com/compare/book/13/10/3/" title="сравнение переводов, параллельные ссылки">3</a></sup> Shoulning atrofida jang tobora avjiga chiqdi. Shu payt Filist kamonchilari Shoulga qarata o‘q otdilar. Shoul yaralandi.</div>
  <div id="4"><sup><a href="https://www.kitobook.com/compare/book/13/10/4/" title="сравнение переводов, параллельные ссылки">4</a></sup> U qurolbardoriga: — Qilichingni sug‘urgin–da, menga sanch, toki anavi sunnatsizlar kelib, meni xo‘rlamasinlar, — dedi. Lekin qurolbardori qo‘rqdi, Shoulning aytganini qilmadi. Shunda Shoul qilichini qinidan sug‘urib, o‘zini qilich ustiga tashladi.</div>
  <div id="5"><sup><a href="https://www.kitobook.com/compare/book/13/10/5/" title="сравнение переводов, параллельные ссылки">5</a></sup> Qurolbardori ham Shoulning halok bo‘lganini ko‘rib, o‘zini qilichi ustiga tashlab, o‘ldi.</div>
  <div id="6"><sup><a href="https://www.kitobook.com/compare/book/13/10/6/" title="сравнение переводов, параллельные ссылки">6</a></sup> Shunday qilib, Shoul, uning uchala o‘g‘li va butun xonadoni bir kunda halok bo‘lishdi.</div>
  <div id="7"><sup><a href="https://www.kitobook.com/compare/book/13/10/7/" title="сравнение переводов, параллельные ссылки">7</a></sup> Yizril vodiysida yashaydigan Isroil xalqi o‘z sipohlarining qochganini, Shoul bilan o‘g‘illari o‘lganini ko‘rishdiyu, shaharlarini tashlab qochishdi. Filistlar bu shaharlarga kelib o‘rnashib olishdi.</div>
  <div id="8"><sup><a href="https://www.kitobook.com/compare/book/13/10/8/" title="сравнение переводов, параллельные ссылки">8</a></sup> Ertasi kuni Filistlar halok bo‘lganlarni talon– taroj qilgani jang maydoniga kelishdi. Birdan ular Gilbova tog‘ida Shoul bilan uning o‘g‘illari jasadlarini ko‘rib qolishdi.</div>
  <div id="9"><sup><a href="https://www.kitobook.com/compare/book/13/10/9/" title="сравнение переводов, параллельные ссылки">9</a></sup> Ular Shoulning kiyimlarini yechishdi, boshini kesib, qurollarini olishdi. Filist yurti bo‘ylab xabarchilar jo‘natib, bu xushxabarni butxonalariga, xalqqa eshittirishdi.</div>
  <div id="10"><sup><a href="https://www.kitobook.com/compare/book/13/10/10/" title="сравнение переводов, параллельные ссылки">10</a></sup> Shoulning qurol–aslahasini o‘z xudolari uyiga qo‘yishdi, boshini esa xudo Do‘g‘on uyining devoriga qoqib qo‘yishdi.</div>
  <div id="11"><sup><a href="https://www.kitobook.com/compare/book/13/10/11/" title="сравнение переводов, параллельные ссылки">11</a></sup> Giladdagi jamiki Yobosh aholisi Filistlarning Shoulga qilgan hamma narsasini eshitishdi.</div>
  <div id="12"><sup><a href="https://www.kitobook.com/compare/book/13/10/12/" title="сравнение переводов, параллельные ссылки">12</a></sup> Shunda hamma jasur yigitlar Shoul bilan o‘g‘illarining jasadlarini olib, Yoboshga olib borishdi. Suyaklarini Yoboshdagi eman daraxti tagiga dafn qilgach, yetti kun ro‘za tutishdi.</div>
  <div id="13"><sup><a href="https://www.kitobook.com/compare/book/13/10/13/" title="сравнение переводов, параллельные ссылки">13</a></sup> Shunday qilib, Shoul Egamizga qilgan bevafoligi uchun halok bo‘lgan edi. U Egamizning so‘ziga itoat etmadi. Buning ustiga, arvoh chaqiruvchiga maslahat solgan edi.</div>
  <div id="14"><sup><a href="https://www.kitobook.com/compare/book/13/10/14/" title="сравнение переводов, параллельные ссылки">14</a></sup> Egamizning xohish–irodasini esa so‘ramadi. Shuning uchun Egamiz uni o‘ldirib, shohlikni Essay o‘g‘li Dovudga berdi.</div>
</div>