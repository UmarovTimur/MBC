<div itemprop="articleBody" class="text">
  <div id="1"><sup><a href="https://www.kitobook.com/compare/book/10/05/1/" title="сравнение переводов, параллельные ссылки">1</a></sup> Jamiki Isroil qabilalari Xevronga — Dovudning huzuriga kelib shunday deyishdi: — Biz ham sizning jigaringizmiz.</div>
  <div id="2"><sup><a href="https://www.kitobook.com/compare/book/10/05/2/" title="сравнение переводов, параллельные ссылки">2</a></sup> Ilgari Shoul shohimiz bo‘lganda ham, urushlarda Isroil lashkariga o‘zingiz bosh bo‘lar edingiz. Egamiz sizga: “Sen xalqim Isroilning cho‘poni bo‘lib, ularni boqasan, Isroilga sen rahnamolik qilasan”, deb va’da bergan edi.</div>
  <div id="3"><sup><a href="https://www.kitobook.com/compare/book/10/05/3/" title="сравнение переводов, параллельные ссылки">3</a></sup> Shunday qilib, Dovud Xevronda Isroil oqsoqollari bilan Egamiz oldida ahd qildi. Isroil oqsoqollari Dovudning boshiga moy surtib, uni Isroil ustidan shoh qilib ko‘tarishdi.</div>
  <div id="4"><sup><a href="https://www.kitobook.com/compare/book/10/05/4/" title="сравнение переводов, параллельные ссылки">4</a></sup> Dovud o‘ttiz yoshida shoh bo‘lib, qirq yil shohlik qildi.</div>
  <div id="5"><sup><a href="https://www.kitobook.com/compare/book/10/05/5/" title="сравнение переводов, параллельные ссылки">5</a></sup> Xevronda yetti yilu olti oy Yahudo ustidan, Quddusda esa o‘ttiz uch yil butun Isroil va Yahudo ustidan shoh bo‘ldi.</div>
  <div id="6"><sup><a href="https://www.kitobook.com/compare/book/10/05/6/" title="сравнение переводов, параллельные ссылки">6</a></sup> Shoh Dovud odamlari bilan Quddusda yashayotgan Yobus xalqiga qarshi otlanganda, ular Dovudga: “Sen bu yerga kira olmaysan, hatto oramizdagi ko‘rlar bilan cho‘loqlar ham seni orqangga uloqtirib yuboradi”, deyishdi. Yobus xalqi: “Dovud shahrimizni bosib ololmaydi”, deb o‘ylagan edi.</div>
  <div id="7"><sup><a href="https://www.kitobook.com/compare/book/10/05/7/" title="сравнение переводов, параллельные ссылки">7</a></sup> Ammo Dovud Sion qal’asiga bostirib kirib, qal’ani egalladi. Keyinchalik bu qal’aga “Dovud qal’asi”, deb nom berildi.</div>
  <div id="8"><sup><a href="https://www.kitobook.com/compare/book/10/05/8/" title="сравнение переводов, параллельные ссылки">8</a></sup> O‘sha kuni Dovud odamlariga shunday dedi: — Kimki Yobus xalqini yengmoqchi bo‘lsa, shaharga quvur orqali kirib, “cho‘loq” va “ko‘r” Yobuslarga hujum qilsin. Ularni ko‘rgani ko‘zim yo‘q.” Shu sababdan: “Ko‘rlar bilan cho‘loqlar Xudo uyiga kirmaydi”, degan gap paydo bo‘lgan.</div>
  <div id="9"><sup><a href="https://www.kitobook.com/compare/book/10/05/9/" title="сравнение переводов, параллельные ссылки">9</a></sup> Shunday qilib, Dovud qal’ani egallab, bu yerni “Dovud qal’asi”, deb atadi. U Millo degan joydan boshlab butun shahar atrofini devor bilan mustahkamladi.</div>
  <div id="10"><sup><a href="https://www.kitobook.com/compare/book/10/05/10/" title="сравнение переводов, параллельные ссылки">10</a></sup> Dovud tobora kuchayib borardi, chunki Parvardigori Olam — Egamiz unga yor edi.</div>
  <div id="11"><sup><a href="https://www.kitobook.com/compare/book/10/05/11/" title="сравнение переводов, параллельные ссылки">11</a></sup> Tir shohi Xiram Dovudga elchilar jo‘natib, sadr yog‘ochlarini, duradgorlar va tosh teruvchilarni ham yo‘lladi. Ular Dovudga bir saroy qurib berishdi.</div>
  <div id="12"><sup><a href="https://www.kitobook.com/compare/book/10/05/12/" title="сравнение переводов, параллельные ссылки">12</a></sup> Dovud endi bildiki, Egamiz uni Isroil ustidan shoh qilib tayinlagan ekan, Egamiz O‘z xalqining haqi–hurmati uchun uning shohligini yuksaltirgan ekan.</div>
  <div id="13"><sup><a href="https://www.kitobook.com/compare/book/10/05/13/" title="сравнение переводов, параллельные ссылки">13</a></sup> Dovud Xevrondan Quddusga kelgandan keyin, bu yerda yana kanizaklar, xotinlar oldi, ulardan yanada ko‘p o‘g‘il–qizlar ko‘rdi.</div>
  <div id="14"><sup><a href="https://www.kitobook.com/compare/book/10/05/14/" title="сравнение переводов, параллельные ссылки">14</a></sup> Dovudning Quddusda tug‘ilgan farzandlari quyidagilar edi: Shimo, Sho‘vav, Natan, Sulaymon,</div>
  <div id="15"><sup><a href="https://www.kitobook.com/compare/book/10/05/15/" title="сравнение переводов, параллельные ссылки">15</a></sup> Yibxar, Elishuva, Nafax, Yofiya,</div>
  <div id="16"><sup><a href="https://www.kitobook.com/compare/book/10/05/16/" title="сравнение переводов, параллельные ссылки">16</a></sup> Elishama, Elyodax va Elifalet.</div>
  <div id="17"><sup><a href="https://www.kitobook.com/compare/book/10/05/17/" title="сравнение переводов, параллельные ссылки">17</a></sup> Filistlar: “Isroil xalqi Dovudga moy surtib shoh qilishibdi” degan xabarni eshitishdi. Shundan keyin barcha Filist lashkari Dovudni qidirib jangga otlandilar. Dovud bu xabarni eshitib, muhofaza qo‘rg‘oniga chiqdi.</div>
  <div id="18"><sup><a href="https://www.kitobook.com/compare/book/10/05/18/" title="сравнение переводов, параллельные ссылки">18</a></sup> Filistlar kelib, Rafa soyligida yoyildilar.</div>
  <div id="19"><sup><a href="https://www.kitobook.com/compare/book/10/05/19/" title="сравнение переводов, параллельные ссылки">19</a></sup> Dovud Egamizdan: — Filistlarga hujum qilaymi? Ularni qo‘limga berasanmi? — deb so‘radi — Hujum qil! — deb javob berdi Egamiz Dovudga, — ularni albatta qo‘lingga beraman.</div>
  <div id="20"><sup><a href="https://www.kitobook.com/compare/book/10/05/20/" title="сравнение переводов, параллельные ссылки">20</a></sup> Shunday qilib, Dovud Baal–Perazimga ketdi va u yerda Filistlarni tor–mor qildi. Keyin shunday dedi: — Suv to‘g‘ondan toshib dalani bosgani singari, Egam g‘animlarimni bosib, oldimdan uloqtirib yubordi. Shu sababdan bu yerga “Baal–Perazim” degan nom berildi.</div>
  <div id="21"><sup><a href="https://www.kitobook.com/compare/book/10/05/21/" title="сравнение переводов, параллельные ссылки">21</a></sup> Filistlar o‘sha yerda butlarini tashlab qochgan edilar, Dovud odamlari bilan o‘sha butlarni olib ketdi.</div>
  <div id="22"><sup><a href="https://www.kitobook.com/compare/book/10/05/22/" title="сравнение переводов, параллельные ссылки">22</a></sup> Undan so‘ng Filistlar yana Rafa soyligiga kelib, jangga shay bo‘lib turishdi.</div>
  <div id="23"><sup><a href="https://www.kitobook.com/compare/book/10/05/23/" title="сравнение переводов, параллельные ссылки">23</a></sup> Dovud tag‘in Egamizning xohish–irodasini so‘radi. Egamiz esa shunday javob berdi: “Old tomonidan hujum qilma. Ularning orqasiga aylanib o‘tgin–da, mumiyoli daraxtlar tomondan yaqinlashib bor.</div>
  <div id="24"><sup><a href="https://www.kitobook.com/compare/book/10/05/24/" title="сравнение переводов, параллельные ссылки">24</a></sup> Mumiyoli daraxtlar tepasida qadam tovushlarini eshitganing zahoti ularga hujum qil. O‘shanda Men Filist lashkarini yo‘q qilish uchun sening qarshingdan chiqaman.”</div>
  <div id="25"><sup><a href="https://www.kitobook.com/compare/book/10/05/25/" title="сравнение переводов, параллельные ссылки">25</a></sup> Dovud, Egamiz amr berganiday qilib, G‘ibodan Gezer shahrigacha bo‘lgan joylarda Filistlarni tor–mor qildi.</div>
</div>