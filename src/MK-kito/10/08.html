<div itemprop="articleBody" class="text">
  <div id="1"><sup><a href="https://www.kitobook.com/compare/book/10/08/1/" title="сравнение переводов, параллельные ссылки">1</a></sup> Birmuncha vaqt o‘tgach, Dovud yana Filistlarga hujum qilib, ularni mag‘lub qildi va Matex–Ommoh shahrini Filistlardan tortib oldi.</div>
  <div id="2"><sup><a href="https://www.kitobook.com/compare/book/10/08/2/" title="сравнение переводов, параллельные ссылки">2</a></sup> So‘ng Mo‘ab xalqini ham mag‘lub qildi. Asirlarni yerga qator qilib yotqizib, qatorni arqon bilan o‘lchay boshladi. Bir o‘lchab, tirik qoldirdi, ikki o‘lchab o‘ldirdi. Shunday qilib, tirik qolgan Mo‘ab xalqi Dovudga qul bo‘lib, o‘lpon to‘laydigan bo‘lishdi.</div>
  <div id="3"><sup><a href="https://www.kitobook.com/compare/book/10/08/3/" title="сравнение переводов, параллельные ссылки">3</a></sup> Zo‘vo shohi Hadadzar o‘z shohligini boshqatdan o‘rnatmoqchi bo‘lib Furot daryosi bo‘ylariga yurish qilgan edi. Dovud uni ham tor– mor qildi. Hadadzar Rexob deganning o‘g‘li edi.</div>
  <div id="4"><sup><a href="https://www.kitobook.com/compare/book/10/08/4/" title="сравнение переводов, параллельные ссылки">4</a></sup> Dovud Hadadzarning bir ming yetti yuzta otliq, yigirma mingta piyoda sipohini asirga oldi. O‘zining yuzta jang aravasi uchun kerakli otlarni qoldirib, boshqa hamma otlarni mayib qildi.</div>
  <div id="5"><sup><a href="https://www.kitobook.com/compare/book/10/08/5/" title="сравнение переводов, параллельные ссылки">5</a></sup> Damashqdagi Oram xalqi Zo‘vo shohi Hadadzarga yordamga kelgan edi, Dovud ulardan yigirma ikki ming kishini o‘ldirdi.</div>
  <div id="6"><sup><a href="https://www.kitobook.com/compare/book/10/08/6/" title="сравнение переводов, параллельные ссылки">6</a></sup> So‘ng Damashqdagi Oram xalqining shaharlariga o‘zining qo‘nolg‘alarini joylashtirdi. Oram xalqi ham Dovudga qaram bo‘lib, o‘lpon to‘laydigan bo‘ldilar. Shunday qilib, Dovud qayerga bormasin, Egamiz uni zafarga erishtirdi.</div>
  <div id="7"><sup><a href="https://www.kitobook.com/compare/book/10/08/7/" title="сравнение переводов, параллельные ссылки">7</a></sup> Dovud Hadadzarning a’yonlari ko‘tarib yuradigan oltin qalqonlarni tortib olib, Quddusga keltirdi.</div>
  <div id="8"><sup><a href="https://www.kitobook.com/compare/book/10/08/8/" title="сравнение переводов, параллельные ссылки">8</a></sup> Yana Hadadzarning qo‘li ostidagi Betax va Baro‘tay shaharlaridan ko‘p bronza olib ketdi.</div>
  <div id="9"><sup><a href="https://www.kitobook.com/compare/book/10/08/9/" title="сравнение переводов, параллельные ссылки">9</a></sup> Xomat shohi To‘ax “Dovud Hadadzarning hamma lashkarini mag‘lub qilibdi”, deb eshitib qoldi.</div>
  <div id="10"><sup><a href="https://www.kitobook.com/compare/book/10/08/10/" title="сравнение переводов, параллельные ссылки">10</a></sup> To‘ax shoh Dovudning huzuriga o‘g‘li Yoramni yuborib, uni qutladi, jangda Hadadzardan g‘olib kelgani uchun Dovudni olqishladi. To‘ax Hadadzar bilan uzoq vaqtdan beri urishib kelardi. Yoram Dovudga oltin, kumush, bronza idishlarni hadya qilib olib keldi.</div>
  <div id="11"><sup><a href="https://www.kitobook.com/compare/book/10/08/11/" title="сравнение переводов, параллельные ссылки">11</a></sup> Shoh Dovud bu in’omlarni bosib olgan yurtlardan keltirgan oltinu kumushlar bilan birga Egamizganazr qildi.</div>
  <div id="12"><sup><a href="https://www.kitobook.com/compare/book/10/08/12/" title="сравнение переводов, параллельные ссылки">12</a></sup> Bular Edom, Mo‘ab, Ommon yurtlaridan, Filist va Omolek xalqlaridan olib kelingan, Zo‘vo shohi Hadadzardan olingan o‘ljalar edi.</div>
  <div id="13"><sup><a href="https://www.kitobook.com/compare/book/10/08/13/" title="сравнение переводов, параллельные ссылки">13</a></sup> Dovud Tuz vodiysida Oram xalqidan o‘n sakkiz ming kishini halok qilib qaytgandan so‘ng, yanada dong taratdi.</div>
  <div id="14"><sup><a href="https://www.kitobook.com/compare/book/10/08/14/" title="сравнение переводов, параллельные ссылки">14</a></sup> Edom yurtining hamma yeriga o‘z qo‘nolg‘alarini joylashtirdi. Edom xalqi Dovudga qaram bo‘ldi. Dovud qayerga borsa, Egamiz uni zafarga erishtirdi.</div>
  <div id="15"><sup><a href="https://www.kitobook.com/compare/book/10/08/15/" title="сравнение переводов, параллельные ссылки">15</a></sup> Dovud butun Isroilda shohlik qilar ekan, xalqini odillik bilan boshqarardi.</div>
  <div id="16"><sup><a href="https://www.kitobook.com/compare/book/10/08/16/" title="сравнение переводов, параллельные ссылки">16</a></sup> Zeruya o‘g‘li Yo‘ab — lashkarboshi, Oxilud o‘g‘li Yohushafat — mushovir edi.</div>
  <div id="17"><sup><a href="https://www.kitobook.com/compare/book/10/08/17/" title="сравнение переводов, параллельные ссылки">17</a></sup> Oxitob o‘g‘li Zodo‘x bilan Abuatar o‘g‘li Oximalek — ruhoniy, Sarayo — mirza edi.</div>
  <div id="18"><sup><a href="https://www.kitobook.com/compare/book/10/08/18/" title="сравнение переводов, параллельные ссылки">18</a></sup> Yohayido o‘g‘li Binayo — Xaretlik va Palatlik qo‘riqchilarning boshlig‘i, Dovudning o‘g‘illari esa ruhoniy edilar.</div>
</div>