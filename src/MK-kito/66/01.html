<div itemprop="articleBody" class="text">
  <div id="1"><sup><a href="https://www.kitobook.com/compare/book/66/01/1/" title="сравнение переводов, параллельные ссылки">1</a></sup> Mazkur kitobda Iso Masihningvahiysi bayon etilgan. Yaqin orada yuz beradigan hodisalarni Xudo O‘z qullariga ayon qilish uchun bu vahiyni Iso Masihga berdi. Iso Masih O‘z farishtasini quli Yuhannoning oldiga yuborib, ushbu vahiyni ko‘rsatdi. </div>
  <div id="2"><sup><a href="https://www.kitobook.com/compare/book/66/01/2/" title="сравнение переводов, параллельные ссылки">2</a></sup> Yuhanno Xudoning kalomi va Iso Masihning shahodati to‘g‘risida nimalar ko‘rgan bo‘lsa, hammasi haqida guvohlik bermoqda. </div>
  <div id="3"><sup><a href="https://www.kitobook.com/compare/book/66/01/3/" title="сравнение переводов, параллельные ссылки">3</a></sup> Ushbu bashorat so‘zlarni ovoz chiqarib o‘qiyotgan odam baxtlidir. Uni tinglab, kitobda yozilganlarga amal qiluvchilar baxtlidir. Axir, bu hodisalarning vaqt–soati yetdi.</div>
  <div id="4"><sup><a href="https://www.kitobook.com/compare/book/66/01/4/" title="сравнение переводов, параллельные ссылки">4</a></sup> Asiya viloyatidagi yettita imonlilar jamoatiga Yuhannodan salom! Azaldan bor bo‘lgan, hozir ham bor, kelajakda ham bor bo‘ladigan Xudodan, Uning taxti oldida turgan yetti ruhdan,</div>
  <div id="5"><sup><a href="https://www.kitobook.com/compare/book/66/01/5/" title="сравнение переводов, параллельные ссылки">5</a></sup> shuningdek, o‘liklar ichidan birinchi bo‘lib tirilgan, yer yuzi shohlarining Hukmdori bo‘lgan sodiq shohid — Iso Masihdan sizlarga inoyat va tinchlik bo‘lsin. Iso Masih bizni sevadi. U O‘z qonini to‘kib, bizni gunohlarimizdan xalos etdi. </div>
  <div id="6"><sup><a href="https://www.kitobook.com/compare/book/66/01/6/" title="сравнение переводов, параллельные ссылки">6</a></sup> U bizdan Shohlik yaratdi, bizni Otasi Xudoga xizmat qiladigan ruhoniylar qilib tayinladi. Qudrat Sohibi bo‘lgan Masihga abadulabad shon–sharaflar bo‘lsin! Omin.</div>
  <div id="7"><sup><a href="https://www.kitobook.com/compare/book/66/01/7/" title="сравнение переводов, параллельные ссылки">7</a></sup> Ana, U bulutlarda kelyapti! Har bir ko‘z Uni ko‘radi, Hatto Unga nayza sanchganlar ham Unga ko‘z tikadi. Dunyoning jamiki qabilalari U tufayli yig‘laydi. Darhaqiqat, hammasi aytilganday bo‘ladi! Omin.</div>
  <div id="8"><sup><a href="https://www.kitobook.com/compare/book/66/01/8/" title="сравнение переводов, параллельные ссылки">8</a></sup> “Men — Ibtido va Intihodirman, — deb aytmoqda Egamiz Xudo. — Men oldin bor bo‘lgan, hozir ham bor, kelajakda ham bor bo‘ladigan Qodir Xudodirman.” </div>
  <div id="9"><sup><a href="https://www.kitobook.com/compare/book/66/01/9/" title="сравнение переводов, параллельные ссылки">9</a></sup> Men birodaringiz Yuhannoman. Isoning azoblari, Uning Shohligi va sabr–toqatini baham ko‘rgan sherigingizman. Men Xudoning kalomini va’z qilib, Iso haqida guvohlik berganim uchun Patmos oroliga surgun qilinganman.</div>
  <div id="10"><sup><a href="https://www.kitobook.com/compare/book/66/01/10/" title="сравнение переводов, параллельные ссылки">10</a></sup> Haftaning birinchi kunida Muqaddas Ruh meni qamrab oldi. Men orqamdan karnay sadosiga o‘xshash kuchli bir ovozni eshitdim. Ovoz shunday dedi: </div>
  <div id="11"><sup><a href="https://www.kitobook.com/compare/book/66/01/11/" title="сравнение переводов, параллельные ссылки">11</a></sup> “Ko‘rganlaringni kitobga yozib bor. So‘ng uni Efes, Smirna, Pergam, Tiyatira, Sardis, Filadelfiya va Laodikiya shaharlaridagi imonlilarning yettita jamoatiga yubor.”</div>
  <div id="12"><sup><a href="https://www.kitobook.com/compare/book/66/01/12/" title="сравнение переводов, параллельные ссылки">12</a></sup> Menga gapirayotgan Kimsani ko‘rish uchun o‘girildim. Shunda yettita oltin chiroqpoyani ko‘rdim.</div>
  <div id="13"><sup><a href="https://www.kitobook.com/compare/book/66/01/13/" title="сравнение переводов, параллельные ссылки">13</a></sup> Chiroqpoyalar orasida inson qiyofasidagi bir Zot turgan edi. Uning ustida uzun, to‘pig‘igacha tushgan rido, ko‘ksiga oltin tasma bog‘langan edi. </div>
  <div id="14"><sup><a href="https://www.kitobook.com/compare/book/66/01/14/" title="сравнение переводов, параллельные ссылки">14</a></sup> Sochi momiqday oq, qorday oppoq edi. Ko‘zlari esa alangaday chaqnardi. </div>
  <div id="15"><sup><a href="https://www.kitobook.com/compare/book/66/01/15/" title="сравнение переводов, параллельные ссылки">15</a></sup> Uning oyoqlari o‘choqda qizdirilgan bronzaday yarqirar, ovozi guvullagan dengiz tovushiga o‘xshardi. </div>
  <div id="16"><sup><a href="https://www.kitobook.com/compare/book/66/01/16/" title="сравнение переводов, параллельные ссылки">16</a></sup> O‘ng qo‘lida yettita yulduz bor edi, og‘zidan o‘tkir dudama qilich chiqib turardi. Uning yuzi kun qiziganda balqiydigan quyoshday porlardi.</div>
  <div id="17"><sup><a href="https://www.kitobook.com/compare/book/66/01/17/" title="сравнение переводов, параллельные ссылки">17</a></sup> Uni ko‘rishim bilanoq, oyoqlari ostiga jonsizday yiqildim. U esa o‘ng qo‘lini ustimga qo‘yib, shunday dedi: “Qo‘rqma! Men Birinchi va Oxirgiman. </div>
  <div id="18"><sup><a href="https://www.kitobook.com/compare/book/66/01/18/" title="сравнение переводов, параллельные ссылки">18</a></sup> Barhayotman. O‘lgan edim va mana, abadulabad tirikman. O‘limning va o‘liklar diyorining kalitlari Mendadir. </div>
  <div id="19"><sup><a href="https://www.kitobook.com/compare/book/66/01/19/" title="сравнение переводов, параллельные ссылки">19</a></sup> Shunday ekan, sen oldin ko‘rganlaringni, hozir ko‘rayotganlaringni va bundan keyin ko‘radiganlaringning hammasini yozib bor. </div>
  <div id="20"><sup><a href="https://www.kitobook.com/compare/book/66/01/20/" title="сравнение переводов, параллельные ссылки">20</a></sup> Sen o‘ng qo‘limda ko‘rgan yettita yulduz va yettita oltin chiroqpoyaning siriga kelsak, yetti yulduz — yetti jamoatning farishtalarini, yetti chiroqpoya esa yetti jamoatni bildiradi.”</div>
</div>