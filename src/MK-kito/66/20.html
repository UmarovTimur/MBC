<div itemprop="articleBody" class="text">
  <div id="1"><sup><a href="https://www.kitobook.com/compare/book/66/20/1/" title="сравнение переводов, параллельные ссылки">1</a></sup> Men osmondan tushayotgan bir farishtani ko‘rdim. Uning qo‘lida tubsiz chuqurlikning kaliti va katta zanjir bor edi.</div>
  <div id="2"><sup><a href="https://www.kitobook.com/compare/book/66/20/2/" title="сравнение переводов, параллельные ссылки">2</a></sup> Farishta ajdahoni tutib oldi. Iblis va shayton deb atalgan bu qadimgi ilonni u ming yil muddatga kishanlab qo‘ydi.</div>
  <div id="3"><sup><a href="https://www.kitobook.com/compare/book/66/20/3/" title="сравнение переводов, параллельные ссылки">3</a></sup> Yana xalqlarni aldamasin deb, uni tubsiz chuqurlikka tashlab, qamab qo‘ydi. Ming yil tamom bo‘lgunga qadar kiraverishni muhrladi. Ming yil o‘tgandan keyin uni qisqa bir muddatga ozod qilishi kerak edi.</div>
  <div id="4"><sup><a href="https://www.kitobook.com/compare/book/66/20/4/" title="сравнение переводов, параллельные ссылки">4</a></sup> Bundan so‘ng, men taxtlarni va taxtlarda o‘tirganlarni ko‘rdim. Xudo taxtlarda o‘tirganlarni oqlagan edi. Ular Iso haqidagi shahodati va Xudoning so‘zi tufayli boshi olinganlarning jonlari edi. Ular mahluqqa va uning tasviriga sajda qilmaganlar, peshanalari va qo‘llariga uning tamg‘asini bostirmaganlar. Ular tirilib, Masih bilan ming yil hukmronlik qildilar.</div>
  <div id="5"><sup><a href="https://www.kitobook.com/compare/book/66/20/5/" title="сравнение переводов, параллельные ссылки">5</a></sup> Qolgan o‘liklar ming yil o‘tguncha tirilmadi. Bu birinchi tirilishdir.</div>
  <div id="6"><sup><a href="https://www.kitobook.com/compare/book/66/20/6/" title="сравнение переводов, параллельные ссылки">6</a></sup> Birinchi tirilishda ishtirok etganlar baxtli va muqaddasdir. Ikkinchi o‘lim ularga hokim emas. Ular Xudoning va Masihning ruhoniylari bo‘lib, U bilan ming yil davomida hukmronlik qiladilar.</div>
  <div id="7"><sup><a href="https://www.kitobook.com/compare/book/66/20/7/" title="сравнение переводов, параллельные ссылки">7</a></sup> Ming yil o‘tgach, shayton o‘z zindonidan ozod etiladi. U chiqib, yerning to‘rt burchagidagi xalqlarni, ya’ni Go‘g va Mago‘gni aldab, jangga to‘playdi. To‘plangan xalqlarning soni dengiz qumiday son–sanoqsiz bo‘ladi.</div>
  <div id="8"><sup><a href="https://www.kitobook.com/compare/book/66/20/8/" title="сравнение переводов, параллельные ссылки">8</a></sup> Ular butun yer yuzini qoplab oladilar, Xudo azizlarining qarorgohini va Xudo yaxshi ko‘radigan shaharni qamal qiladilar.</div>
  <div id="9"><sup><a href="https://www.kitobook.com/compare/book/66/20/9/" title="сравнение переводов, параллельные ссылки">9</a></sup> Shunda osmondan olov tushib, ularni qirib tashlaydi.</div>
  <div id="10"><sup><a href="https://www.kitobook.com/compare/book/66/20/10/" title="сравнение переводов, параллельные ссылки">10</a></sup> Ularni aldagan iblis oltingugurtli ko‘lga tashlanadi. Mahluq va soxta payg‘ambarlar ham o‘sha ko‘lga tashlangan edilar. Ular kechayu kunduz, abadulabad u yerda azob chekadilar.</div>
  <div id="11"><sup><a href="https://www.kitobook.com/compare/book/66/20/11/" title="сравнение переводов, параллельные ссылки">11</a></sup> Keyin men ulkan bir oq taxtni va taxtda o‘tirgan Zotni ko‘rdim. Uning huzuridan yeru osmon qochar edi, biroq ularga yashiringani joy topilmadi.</div>
  <div id="12"><sup><a href="https://www.kitobook.com/compare/book/66/20/12/" title="сравнение переводов, параллельные ссылки">12</a></sup> Men o‘sha ulkan taxt oldida turgan kattayu kichik o‘liklarni ko‘rdim. Kitoblar ochildi. Hayot kitobi degan boshqa bir kitob ham ochildi. O‘liklar kitoblarda yozilgani bo‘yicha qilmishlariga yarasha hukm etildi.</div>
  <div id="13"><sup><a href="https://www.kitobook.com/compare/book/66/20/13/" title="сравнение переводов, параллельные ссылки">13</a></sup> Dengiz o‘zidagi o‘liklarni berdi, o‘lim ham, o‘liklar diyori ham o‘zlaridagi o‘liklarni berdi. Har bir kishi qilmishlariga yarasha hukm etildi.</div>
  <div id="14"><sup><a href="https://www.kitobook.com/compare/book/66/20/14/" title="сравнение переводов, параллельные ссылки">14</a></sup> O‘lim va o‘liklar diyori olov ko‘liga tashlandi. Mana bu olov ko‘li ikkinchi o‘limdir. </div>
  <div id="15"><sup><a href="https://www.kitobook.com/compare/book/66/20/15/" title="сравнение переводов, параллельные ссылки">15</a></sup> Ismlari hayot kitobida yozilmaghlandi.anlarning hammasi olov ko‘liga tas</div>
</div>