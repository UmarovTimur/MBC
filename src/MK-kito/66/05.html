<div itemprop="articleBody" class="text">
  <div id="1"><sup><a href="https://www.kitobook.com/compare/book/66/05/1/" title="сравнение переводов, параллельные ссылки">1</a></sup> Men taxtda o‘tirgan Zotning o‘ng qo‘lida bir o‘rama qog‘ozni ko‘rdim. O‘ramning oldi va orqa tomonlarida yozuvlari bor bo‘lib, u yettita muhr bilan muhrlangan edi.</div>
  <div id="2"><sup><a href="https://www.kitobook.com/compare/book/66/05/2/" title="сравнение переводов, параллельные ссылки">2</a></sup> So‘ng men kuchli bir farishtani ko‘rdim. U baland ovozda: “Muhrlarni yechishga, o‘ramni ochishga kim loyiq?”, deb so‘radi.</div>
  <div id="3"><sup><a href="https://www.kitobook.com/compare/book/66/05/3/" title="сравнение переводов, параллельные ссылки">3</a></sup> Biroq na osmonda, na yer yuzida, na yer ostidagi olamda o‘ramni ocha oladigan yoki ichiga nazar sola oladigan biron kimsa bor edi.</div>
  <div id="4"><sup><a href="https://www.kitobook.com/compare/book/66/05/4/" title="сравнение переводов, параллельные ссылки">4</a></sup> Men achchiq–achchiq yig‘lay boshladim, chunki o‘ramni ochishga, hatto uning ichiga nazar solishga loyiq biron kimsa topilmagandi.</div>
  <div id="5"><sup><a href="https://www.kitobook.com/compare/book/66/05/5/" title="сравнение переводов, параллельные ссылки">5</a></sup> Shunda oqsoqollardan biri menga dedi: “Yig‘lama! Ana qara, Yahudo qabilasidan bo‘lgan Sher — Dovud urug‘idan chiqqan Zot g‘alaba qozondi. U o‘ramning yettita muhrini yechishga va o‘ramni ochishga qodirdir.”</div>
  <div id="6"><sup><a href="https://www.kitobook.com/compare/book/66/05/6/" title="сравнение переводов, параллельные ссылки">6</a></sup> Shunda men taxtning oldida, to‘rtta jonli mavjudot va oqsoqollar qurshovida turgan bir Qo‘zini ko‘rdim. U go‘yo bo‘g‘izlanganday edi. Qo‘zining yetti shoxi va yetti ko‘zi bor edi. Bular Xudo butun yer yuziga yuborgan yettita ruhdir.</div>
  <div id="7"><sup><a href="https://www.kitobook.com/compare/book/66/05/7/" title="сравнение переводов, параллельные ссылки">7</a></sup> Qo‘zi kelib, taxtda o‘tirgan Zotning o‘ng qo‘lidan o‘ramni oldi.</div>
  <div id="8"><sup><a href="https://www.kitobook.com/compare/book/66/05/8/" title="сравнение переводов, параллельные ссылки">8</a></sup> U o‘ramni olganda, to‘rtta mavjudot va yigirma to‘rt oqsoqol Qo‘zining oldida muk tushishdi. Har birining qo‘lida bir arfa va xushbo‘y tutatqilarga to‘la oltin kosalar bor edi. Xushbo‘y tutatqilar — Xudo azizlarining duoyu ibodatlari demakdir.</div>
  <div id="9"><sup><a href="https://www.kitobook.com/compare/book/66/05/9/" title="сравнение переводов, параллельные ссылки">9</a></sup> Ular quyidagicha yangi qo‘shiq aytishar edi: “Sen o‘ramni olishga, Uning muhrlarini yechishga loyiqsan! Chunki Sen bo‘g‘izlangan eding, O‘z qoning evaziga har bir qabila, millat, elatu xalqdan Xudo uchun odamlarni qutqarib olding.</div>
  <div id="10"><sup><a href="https://www.kitobook.com/compare/book/66/05/10/" title="сравнение переводов, параллельные ссылки">10</a></sup> Ulardan Shohlik yaratding, Ularni Xudoyimizga xizmat qiladigan Ruhoniylar qilib tayinlading. Ular yer yuzida hukm suradilar.”</div>
  <div id="11"><sup><a href="https://www.kitobook.com/compare/book/66/05/11/" title="сравнение переводов, параллельные ссылки">11</a></sup> Keyin men taxtning, mavjudotlar va oqsoqollarning atrofida ko‘p farishtalarni ko‘rdim, ularning ovozlarini eshitdim. Ularning sanog‘iga yetib bo‘lmas, ming–minglab, o‘n minglab edilar.</div>
  <div id="12"><sup><a href="https://www.kitobook.com/compare/book/66/05/12/" title="сравнение переводов, параллельные ссылки">12</a></sup> Ular baland ovozda shunday derdilar: “Bo‘g‘izlangan Qo‘zi hamdlarga loyiqdir! Kuchu davlat, donoligu qudrat Sohibiga Shon–sharaflar bo‘lsin!”</div>
  <div id="13"><sup><a href="https://www.kitobook.com/compare/book/66/05/13/" title="сравнение переводов, параллельные ссылки">13</a></sup> Shunda men yeru osmondagi, yer ostidagi, dengizdagi jamiki jonzotlarning ovozlarini eshitdim. Ularning hammasi shunday deb kuylayotgan edilar: “Taxtda o‘tirgan Xudoga va Qo‘ziga Abadulabad hamdlar bo‘lsin! Bu qudrat Sohiblariga Abadulabad shon–sharaflar bo‘lsin!”</div>
  <div id="14"><sup><a href="https://www.kitobook.com/compare/book/66/05/14/" title="сравнение переводов, параллельные ссылки">14</a></sup> To‘rtta mavjudot: “Omin!” — dedi. Oqsoqollar esa muk tushib, sajda qildilar.</div>
</div>