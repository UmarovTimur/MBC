<div itemprop="articleBody" class="text">
  <div id="1"><sup><a href="https://www.kitobook.com/compare/book/63/02/1/" title="сравнение переводов, параллельные ссылки">1</a></sup> Titus, sen sog‘lom ta’limot asosida nasihat qil.</div>
  <div id="2"><sup><a href="https://www.kitobook.com/compare/book/63/02/2/" title="сравнение переводов, параллельные ссылки">2</a></sup> Yoshi katta erkaklarga ayt: ular mayxo‘rlikka berilmaydigan, hurmatga sazovor, vazmin, imonda mustahkam, mehribon va sabr–toqatli bo‘lsinlar.</div>
  <div id="3"><sup><a href="https://www.kitobook.com/compare/book/63/02/3/" title="сравнение переводов, параллельные ссылки">3</a></sup> Yoshi katta ayollarga ham tayinla, ular sharafli hayot kechirsinlar. G‘iybat qilmasinlar, mayxo‘rlikka ruju qo‘ymasinlar. Har qanday xayrli ishda ibrat ko‘rsatib,</div>
  <div id="4"><sup><a href="https://www.kitobook.com/compare/book/63/02/4/" title="сравнение переводов, параллельные ссылки">4</a></sup> kelinlarga pand–nasihat qilsinlar, ularga o‘z erlari va farzandlarini sevishni,</div>
  <div id="5"><sup><a href="https://www.kitobook.com/compare/book/63/02/5/" title="сравнение переводов, параллельные ссылки">5</a></sup> vazmin, iffatli, ro‘zg‘orga jonkuyar, mehribon, erlariga bo‘ysunadigan bo‘lishni o‘rgatsinlar. Shunda hech kim Xudoning kalomini yomonlamaydi.</div>
  <div id="6"><sup><a href="https://www.kitobook.com/compare/book/63/02/6/" title="сравнение переводов, параллельные ссылки">6</a></sup> Yigitlarni ham bosiq bo‘lishga undagin.</div>
  <div id="7"><sup><a href="https://www.kitobook.com/compare/book/63/02/7/" title="сравнение переводов, параллельные ссылки">7</a></sup> Har bir ishda yurish–turishing bilan o‘zing ularga o‘rnak bo‘lgin. Ta’lim berganingda samimiy va jiddiy bo‘l.</div>
  <div id="8"><sup><a href="https://www.kitobook.com/compare/book/63/02/8/" title="сравнение переводов, параллельные ссылки">8</a></sup> To‘g‘ri ta’lim bergin, shunda tanqidning oldini olgan bo‘lasan va raqiblarimiz biz haqimizda yomon so‘z aytolmay, uyatga qoladilar.</div>
  <div id="9"><sup><a href="https://www.kitobook.com/compare/book/63/02/9/" title="сравнение переводов, параллельные ссылки">9</a></sup> Qullarga o‘rgat, ular doim o‘z xo‘jayinlariga itoat etib, ularni mamnun qilsinlar. Gap qaytarmasinlar,</div>
  <div id="10"><sup><a href="https://www.kitobook.com/compare/book/63/02/10/" title="сравнение переводов, параллельные ссылки">10</a></sup> o‘g‘rilik qilmasinlar, har qanday vaziyatda to‘g‘ri yo‘l tutib, ishonchga sazovor bo‘lsinlar. Shunda qullar xulq–atvori bilan Najotkorimiz Xudo haqidagi ta’limotning tengi yo‘q go‘zalligini namoyon etadilar.</div>
  <div id="11"><sup><a href="https://www.kitobook.com/compare/book/63/02/11/" title="сравнение переводов, параллельные ссылки">11</a></sup> Zero, Xudo butun insoniyatga najot yo‘lini ochib berib, O‘z inoyatini ko‘rsatdi.</div>
  <div id="12"><sup><a href="https://www.kitobook.com/compare/book/63/02/12/" title="сравнение переводов, параллельные ссылки">12</a></sup> Bu inoyat orqali Xudo bizga shuni o‘rgatadiki, biz xudosiz hayotdan va dunyoviy orzu–ehtiroslardan voz kechishimiz kerak.</div>
  <div id="13"><sup><a href="https://www.kitobook.com/compare/book/63/02/13/" title="сравнение переводов, параллельные ссылки">13</a></sup> Axir, bizning ajoyib umidimiz bor: biz Najotkorimiz Iso Masihning kelishiga va buyuk Xudoning ulug‘vorligini ko‘rishga umid bog‘laganmiz. Masihning kelishini kutar ekanmiz, bu o‘tkinchi hayotimizda nafsni tiyishimiz, to‘g‘ri va taqvodor hayot kechirishimiz lozim.</div>
  <div id="14"><sup><a href="https://www.kitobook.com/compare/book/63/02/14/" title="сравнение переводов, параллельные ссылки">14</a></sup> Axir, Iso Masih bizni barcha illatlarimizdan xalos qilish uchun O‘z jonini fido qildi. U bizni poklab, O‘ziga tegishli bo‘lgan, yaxshilik qilishga bag‘ishlangan aziz bir xalq qildi.</div>
  <div id="15"><sup><a href="https://www.kitobook.com/compare/book/63/02/15/" title="сравнение переводов, параллельные ссылки">15</a></sup> Aytganlarimning hammasini sen jamoatdagilarga o‘rgat. Xudo bergan hokimiyat bilan ularga nasihat qil, tanbeh ber. Seni birontasi kamsitishiga yo‘l qo‘yma.</div>
</div>