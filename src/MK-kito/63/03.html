<div itemprop="articleBody" class="text">
  <div id="1"><sup><a href="https://www.kitobook.com/compare/book/63/03/1/" title="сравнение переводов, параллельные ссылки">1</a></sup> Sen jamoatdagilarga eslatib tur: ular davlat boshliqlariyu hokimlarga bo‘ysunsinlar, itoat etib, har qanday xayrli ishga tayyor bo‘lsinlar.</div>
  <div id="2"><sup><a href="https://www.kitobook.com/compare/book/63/03/2/" title="сравнение переводов, параллельные ссылки">2</a></sup> Hech kimni yomonlamasinlar, janjallashmasinlar, boshqalarga nisbatan doim muloyim va mehribon bo‘lsinlar.</div>
  <div id="3"><sup><a href="https://www.kitobook.com/compare/book/63/03/3/" title="сравнение переводов, параллельные ссылки">3</a></sup> Bir vaqtlar bizlar ham fahmsiz, itoatsiz, adashgan odamlar edik, har xil zavqu ehtiroslarning quli bo‘lib, gina–kudurat va hasadgo‘ylik bilan kun kechirardik, bir–birimizdan nafratlanadigan razil odamlar edik.</div>
  <div id="4"><sup><a href="https://www.kitobook.com/compare/book/63/03/4/" title="сравнение переводов, параллельные ссылки">4</a></sup> Ammo Najotkorimiz Xudo bizga bo‘lgan ezguligi va mehr–muhabbatini ko‘rsatdi.</div>
  <div id="5"><sup><a href="https://www.kitobook.com/compare/book/63/03/5/" title="сравнение переводов, параллельные ссылки">5</a></sup> Savobli ishlarimiz tufayli emas, balki O‘zining rahm–shafqati tufayli U bizni qutqardi. Muqaddas Ruh orqali gunohlarimizni yuvdi, bizni yangidan tug‘dirib, yangi hayot ato etdi.</div>
  <div id="6"><sup><a href="https://www.kitobook.com/compare/book/63/03/6/" title="сравнение переводов, параллельные ссылки">6</a></sup> Najotkorimiz Iso Masih orqali Xudo bizning ustimizga Muqaddas Ruhini mo‘l–ko‘l qilib yog‘dirdi.</div>
  <div id="7"><sup><a href="https://www.kitobook.com/compare/book/63/03/7/" title="сравнение переводов, параллельные ссылки">7</a></sup> Biz Isoning inoyati bilan oqlandik, endi abadiy hayotga umid bog‘lab, Xudo va’da qilgan barakalardan bahramand bo‘la olamiz.</div>
  <div id="8"><sup><a href="https://www.kitobook.com/compare/book/63/03/8/" title="сравнение переводов, параллельные ссылки">8</a></sup> Bu gaplarning hammasi to‘g‘ri va asoslidir. Ushbu ta’limotning foydasi katta. Jamoatdagilarga yaxshilab uqtir, ular o‘rgatganlarimning hammasiga rioya qilsinlar. Xudoga ishonganlar xayrli ishlarga astoydil bel bog‘lasinlar.</div>
  <div id="9"><sup><a href="https://www.kitobook.com/compare/book/63/03/9/" title="сравнение переводов, параллельные ссылки">9</a></sup> Sen esa ahmoqona bahslardan, shajaralar hamda Tavrotqonunlari borasidagi munozarayu janjallardan o‘zingni olib qoch. Bular foydasiz va behudadir.</div>
  <div id="10"><sup><a href="https://www.kitobook.com/compare/book/63/03/10/" title="сравнение переводов, параллельные ссылки">10</a></sup> Orangizga nizo urug‘ini sepayotgan odamni bir–ikki marta ogohlantir, agar gapingga kirmasa, u bilan aloqani uz.</div>
  <div id="11"><sup><a href="https://www.kitobook.com/compare/book/63/03/11/" title="сравнение переводов, параллельные ссылки">11</a></sup> O‘zing bilasan–ku, bunday odamning fikri buzuq. Uning qilayotgan gunohlari o‘zini mahkum etadi.</div>
  <div id="12"><sup><a href="https://www.kitobook.com/compare/book/63/03/12/" title="сравнение переводов, параллельные ссылки">12</a></sup> Artemas yoki Tixikni sening yoningga yuborganimdan keyin, Nikopol shahriga, mening oldimga tezroq kelishga harakat qil. Chunki men qishni shu yerda o‘tkazishga qaror qildim.</div>
  <div id="13"><sup><a href="https://www.kitobook.com/compare/book/63/03/13/" title="сравнение переводов, параллельные ссылки">13</a></sup> Qo‘lingizdan kelgancha qonunshunos Zinas va Apollosga yordam qilinglar, safarga chiqishlari uchun kerakli hamma narsani ularga bekamu ko‘st qilib yetkazib beringlar.</div>
  <div id="14"><sup><a href="https://www.kitobook.com/compare/book/63/03/14/" title="сравнение переводов, параллельные ссылки">14</a></sup> Toki jamoatdagilar ham xayrli ishlarga astoydil bel bog‘lashga odatlansinlar, boshqalarning zaruriy ehtiyojlarini qondirsinlar, shunda hayotlari samarasiz bo‘lmaydi.</div>
  <div id="15"><sup><a href="https://www.kitobook.com/compare/book/63/03/15/" title="сравнение переводов, параллельные ссылки">15</a></sup> Yonimdagilarning hammasi senga salom yo‘llayaptilar. Bizni yaxshi ko‘radigan imondagi birodarlarimizga salom aytgin. Xudoning inoyati hammangizga yor bo‘lsin.</div>
</div>