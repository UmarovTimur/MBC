<div itemprop="articleBody" class="text">
  <div id="1"><sup><a href="https://www.kitobook.com/compare/book/28/07/1/" title="сравнение переводов, параллельные ссылки">1</a></sup> Isroilni shifolamoqchi bo‘lib turganimda, Uning buzuqligi oshkor bo‘ldi, Samariyaning jinoyatlari ochildi. Ular makkorona ish tutishadi, O‘g‘rilar xonadonlarni o‘marishadi, Qaroqchilar yo‘lto‘sarlik qilishadi.</div>
  <div id="2"><sup><a href="https://www.kitobook.com/compare/book/28/07/2/" title="сравнение переводов, параллельные ссылки">2</a></sup> Qilgan barcha qabihliklari yodimda, Biroq ular buni xayoliga keltirmaydi. Mana, ular gunohlarga botishdi, Ko‘z o‘ngimda bu gunohlar gavdalanadi.</div>
  <div id="3"><sup><a href="https://www.kitobook.com/compare/book/28/07/3/" title="сравнение переводов, параллельные ссылки">3</a></sup> Odamlar shohni yovuzliklari bilan xushnud qilar, Ular beklarni hiylalari bilan shod etar.</div>
  <div id="4"><sup><a href="https://www.kitobook.com/compare/book/28/07/4/" title="сравнение переводов, параллельные ссылки">4</a></sup> Ularning hammasi sadoqatsiz va makkor, Lovullagan tandirga o‘xshaydi. Novvoy xamirini qorib bo‘lgunicha, Xamir oshib tayyor bo‘lgunicha, Hatto olov kovlashga ham ehtiyoj yo‘q.</div>
  <div id="5"><sup><a href="https://www.kitobook.com/compare/book/28/07/5/" title="сравнение переводов, параллельные ссылки">5</a></sup> Shoh ziyofat bergan kuni Beklar shohga maydan ichirishdi, Shoh mazaxchilar bilan hamtovoq bo‘ldi.</div>
  <div id="6"><sup><a href="https://www.kitobook.com/compare/book/28/07/6/" title="сравнение переводов, параллельные ссылки">6</a></sup> Ularning yuraklari tandirga o‘xshaydi, Shohga qarshi ular fitna uyushtiradi, Kechasi bilan g‘azabi cho‘g‘day tutab yotadi, Saharga kelib, olovday lovullab yonadi.</div>
  <div id="7"><sup><a href="https://www.kitobook.com/compare/book/28/07/7/" title="сравнение переводов, параллельные ссылки">7</a></sup> Tandirday qizishgan bu hamma odamlar, Hukmdorlarini yamlamay yutyaptilar. Natijada shohlari birin–ketin nobud bo‘lyapti, Ammo birontasi ham Menga iltijo qilmayapti.”</div>
  <div id="8"><sup><a href="https://www.kitobook.com/compare/book/28/07/8/" title="сравнение переводов, параллельные ссылки">8</a></sup> Efrayim boshqa xalqlarga qorishgan. U xom pishgan nonga o‘xshab qolgan.</div>
  <div id="9"><sup><a href="https://www.kitobook.com/compare/book/28/07/9/" title="сравнение переводов, параллельные ссылки">9</a></sup> O‘zga xalqlar uning kuchini kesdi, U esa buni anglamaydi. Sochlari oqarib bo‘ldi, U esa buni payqamaydi.</div>
  <div id="10"><sup><a href="https://www.kitobook.com/compare/book/28/07/10/" title="сравнение переводов, параллельные ссылки">10</a></sup> Isroilning mag‘rurligi O‘ziga qarshi guvohlik beradi. Boshiga tushgan kulfatlarga qaramay Isroil O‘z Egasi Xudoga qaytmadi, Yuzini Unga burmadi.</div>
  <div id="11"><sup><a href="https://www.kitobook.com/compare/book/28/07/11/" title="сравнение переводов, параллельные ссылки">11</a></sup> Egamiz shunday deydi: “Efrayim kabutarga o‘xshar, Ham befarosat, ham ovsar. U Misrdan yordam so‘raydi, Pir etib Ossuriyaga uchadi.</div>
  <div id="12"><sup><a href="https://www.kitobook.com/compare/book/28/07/12/" title="сравнение переводов, параллельные ссылки">12</a></sup> Uchganda, Men unga to‘r tashlayman, Ovlangan qushday yerga tushiraman. To‘dalashganini eshitsam, jazosini beraman.</div>
  <div id="13"><sup><a href="https://www.kitobook.com/compare/book/28/07/13/" title="сравнение переводов, параллельные ссылки">13</a></sup> Xalqimning holiga voy! Axir, ular Mendan uzoqlashdi! Endi vayron bo‘lishadi! Axir, Menga qarshi bosh ko‘tarishdi! Ularni xalos qilardim–u, Ammo Menga yolg‘on gapirishdi.</div>
  <div id="14"><sup><a href="https://www.kitobook.com/compare/book/28/07/14/" title="сравнение переводов, параллельные ссылки">14</a></sup> Ular Menga chin dildan iltijo qilmaydi, Ammo to‘shaklarida yotib, faryod chekishadi. Butparastlarday badanlarini tilib, Bug‘doy va sharob talab qilishadi. Menga qarshi bosh ko‘tarishadi.</div>
  <div id="15"><sup><a href="https://www.kitobook.com/compare/book/28/07/15/" title="сравнение переводов, параллельные ссылки">15</a></sup> Men O‘zim ularni boqdim, kuchaytirdim, Ular esa Menga qarshi fitna qiladi.</div>
  <div id="16"><sup><a href="https://www.kitobook.com/compare/book/28/07/16/" title="сравнение переводов, параллельные ссылки">16</a></sup> Ular yaroqsiz bir kamonga o‘xshaydi, Menga, Xudoyi Taologa yuzini burmaydi. Beklari haqoratli so‘zlar aytganlari uchun, Qilichdan halok bo‘ladi. Bu qilmishlari uchun, Misrda kulgi bo‘lishadi.”</div>
</div>