<div itemprop="articleBody" class="text">
  <div id="1"><sup><a href="https://www.kitobook.com/compare/book/28/06/1/" title="сравнение переводов, параллельные ссылки">1</a></sup> Bu xalq shunday deydi: “Kelinglar, Egamizga qaytaylik! U bizni tilka–pora qildi, Shifoni ham O‘zi beradi. Bizni yarador qildi, Yaralarimizni O‘zi bog‘laydi.</div>
  <div id="2"><sup><a href="https://www.kitobook.com/compare/book/28/06/2/" title="сравнение переводов, параллельные ссылки">2</a></sup> Uning huzurida yashay olishimiz uchun, Ikki kunda bizni hayotga qaytaradi, Uchinchi kuni oyog‘imizga turg‘izadi.</div>
  <div id="3"><sup><a href="https://www.kitobook.com/compare/book/28/06/3/" title="сравнение переводов, параллельные ссылки">3</a></sup> Kelinglar, Egamizni bilishga intilaylik. Tong otishi muqarrar bo‘lganday, U albatta bizga zohir bo‘ladi, Kuz va bahorda yomg‘ir yog‘ishi tabiiy bo‘lganday, U albatta oldimizga keladi.”</div>
  <div id="4"><sup><a href="https://www.kitobook.com/compare/book/28/06/4/" title="сравнение переводов, параллельные ссылки">4</a></sup> Egamiz shunday deydi: “Seni nima qilay, ey Efrayim?! Seni nima qilay, ey Yahudo?! Sening sevging tongdagi tumanday tez g‘oyib bo‘lar, Sahardagi shudring kabi bug‘lanib ketar.</div>
  <div id="5"><sup><a href="https://www.kitobook.com/compare/book/28/06/5/" title="сравнение переводов, параллельные ссылки">5</a></sup> Shuning uchun so‘zlarim bilan seni o‘lguday savaladim, Payg‘ambarlarim orqali seni chopib tashladim. Chiqargan hukmim chaqmoq kabi seni uradi.</div>
  <div id="6"><sup><a href="https://www.kitobook.com/compare/book/28/06/6/" title="сравнение переводов, параллельные ссылки">6</a></sup> Zero, Men qurbonlikni emas, Rahm–shafqatni istayman, Kuydirilgan qurbonliklarni emas, Meni tanib–bilishingni afzal ko‘raman.</div>
  <div id="7"><sup><a href="https://www.kitobook.com/compare/book/28/06/7/" title="сравнение переводов, параллельные ссылки">7</a></sup> Xalqim Odam Atoday ahdni buzdi, Evoh, Menga bevafolik qildi.</div>
  <div id="8"><sup><a href="https://www.kitobook.com/compare/book/28/06/8/" title="сравнение переводов, параллельные ссылки">8</a></sup> Gilad — yovuzlarning shahridir, Ko‘chalari qon dog‘lariga to‘ladir.</div>
  <div id="9"><sup><a href="https://www.kitobook.com/compare/book/28/06/9/" title="сравнение переводов, параллельные ссылки">9</a></sup> Ruhoniylar qaroqchilarga o‘xshaydi, Ular pistirmada yotib, qurbonini poylashadi. Shakam shahri yo‘lida qotilliklar qilishadi, Ha, ular mudhish jinoyatlarga qo‘l urdi.</div>
  <div id="10"><sup><a href="https://www.kitobook.com/compare/book/28/06/10/" title="сравнение переводов, параллельные ссылки">10</a></sup> Men Isroilda dahshatli hodisani ko‘rdim: Efrayim bevafolik qildi! Isroil o‘zini bulg‘adi!</div>
  <div id="11"><sup><a href="https://www.kitobook.com/compare/book/28/06/11/" title="сравнение переводов, параллельные ссылки">11</a></sup> Ey Yahudo, sen uchun ham o‘rim payti belgilandi. Men xalqimni yana farovonlikka erishtirmoqchi bo‘lganimda,</div>
</div>