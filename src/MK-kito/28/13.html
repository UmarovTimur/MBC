<div itemprop="articleBody" class="text">
  <div id="1"><sup><a href="https://www.kitobook.com/compare/book/28/13/1/" title="сравнение переводов, параллельные ссылки">1</a></sup> Egamiz shunday deydi: “Ilgari Efrayim gapirganda hammani titroq bosardi, Isroilda uning martabasi ulug‘ edi. Ammo Efrayim Baalga sajda qilib, gunoh orttirdi, Shunday qilib, o‘zini o‘limga mahkum etdi.</div>
  <div id="2"><sup><a href="https://www.kitobook.com/compare/book/28/13/2/" title="сравнение переводов, параллельные ссылки">2</a></sup> Hozir ham xalqim gunoh ustiga gunoh qilishar. O‘zlariga butlar yasashar, Kumushdan mahorat bilan sanamlar ishlashar, Bularning barchasi bor–yo‘g‘i hunarmandning ishi! Bunday odamlar to‘g‘risida bordir bir matal: Butga qurbonlik qilgan — buzoqni o‘pgan bo‘lar!</div>
  <div id="3"><sup><a href="https://www.kitobook.com/compare/book/28/13/3/" title="сравнение переводов, параллельные ссылки">3</a></sup> Shuning uchun ular tonggi tumanday bo‘ladi, Birpasda g‘oyib bo‘ladigan shudringga o‘xshab qoladi. Shamol xirmondan uchirgan to‘ponday ular g‘oyib bo‘ladi, Mo‘ridan chiqadigan tutunga o‘xshab qoladi.</div>
  <div id="4"><sup><a href="https://www.kitobook.com/compare/book/28/13/4/" title="сравнение переводов, параллельные ссылки">4</a></sup> Ammo Egangiz Xudo — Menman. Ey Isroil, seni Misrdan olib chiqqanman. Mendan boshqa Xudoni sen bilmaysan, Mendan boshqa yo‘qdir najotkoring.</div>
  <div id="5"><sup><a href="https://www.kitobook.com/compare/book/28/13/5/" title="сравнение переводов, параллельные ссылки">5</a></sup> Men sahroda senga g‘amxo‘rlik qildim, Suvsiz qaqragan cho‘lda seni boqdim.</div>
  <div id="6"><sup><a href="https://www.kitobook.com/compare/book/28/13/6/" title="сравнение переводов, параллельные ссылки">6</a></sup> Seni boqqanimda qorning to‘ydi, Qorning to‘ygach, manman bo‘lib ketding, Shu sababdan sen Meni unutding.</div>
  <div id="7"><sup><a href="https://www.kitobook.com/compare/book/28/13/7/" title="сравнение переводов, параллельные ссылки">7</a></sup> Endi Men yo‘lingni qoplonday poylayman, Senga bir sherday hujum qilaman.</div>
  <div id="8"><sup><a href="https://www.kitobook.com/compare/book/28/13/8/" title="сравнение переводов, параллельные ссылки">8</a></sup> Bolalaridan ayrilgan ona ayiq kabi tashlanaman, Seni tilka–pora qilaman. O‘sha joydayoq seni sherday g‘ajiyman, Yirtqichga o‘xshab seni qonga belayman.</div>
  <div id="9"><sup><a href="https://www.kitobook.com/compare/book/28/13/9/" title="сравнение переводов, параллельные ссылки">9</a></sup> Ey Isroil, o‘z boshingga o‘zing balo orttirding, Axir, Menga — O‘z Madadkoringga qarshi chiqding.</div>
  <div id="10"><sup><a href="https://www.kitobook.com/compare/book/28/13/10/" title="сравнение переводов, параллельные ссылки">10</a></sup> Shaharlaringni qutqaradigan shohing qani?! ‘Bizga shohu hokimlar ber’, deb so‘ragan boshliqlaring qani?!</div>
  <div id="11"><sup><a href="https://www.kitobook.com/compare/book/28/13/11/" title="сравнение переводов, параллельные ссылки">11</a></sup> Men jahl ustida senga shohlarni berdim, G‘azabga minganimda ularni olib tashladim.</div>
  <div id="12"><sup><a href="https://www.kitobook.com/compare/book/28/13/12/" title="сравнение переводов, параллельные ссылки">12</a></sup> Efrayimning jinoyati yozib qo‘yilgan, Ha, uning gunohi kitobga bitilgan.</div>
  <div id="13"><sup><a href="https://www.kitobook.com/compare/book/28/13/13/" title="сравнение переводов, параллельные ссылки">13</a></sup> Isroilning yashashga imkoniyati bor edi, Ammo u nodon bolaga o‘xshadi, Onani to‘lg‘oq tutganda, U qorindan chiqishni xohlamadi.</div>
  <div id="14"><sup><a href="https://www.kitobook.com/compare/book/28/13/14/" title="сравнение переводов, параллельные ссылки">14</a></sup> Men bu xalqni o‘liklar diyoridan qutqararmikanman?! Ularni o‘limdan xalos qilarmikanman?! Ey o‘lim, qirg‘in olib kelgin! Ey o‘liklar diyori, halokatli kuchingni ko‘rsatgin! Endi Men rahm–shafqat qilmayman.”</div>
  <div id="15"><sup><a href="https://www.kitobook.com/compare/book/28/13/15/" title="сравнение переводов, параллельные ссылки">15</a></sup> Isroil qarindoshlari orasida Serpusht va farovon bo‘lsa–da, Egamiz uning ustiga sharq shamolini yuboradi, Sahrodan esgan garmselni jo‘natadi. Isroilning bulog‘ini quritadi, Uning chashmasini qovjiratadi. Xazinasidagi qimmatbaho ziynatlarini tortib oladi.</div>
</div>