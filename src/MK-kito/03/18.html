<div itemprop="articleBody" class="text">
  <div id="1"><sup><a href="https://www.kitobook.com/compare/book/03/18/1/" title="сравнение переводов, параллельные ссылки">1</a></sup> Egamiz Muso orqali</div>
  <div id="2"><sup><a href="https://www.kitobook.com/compare/book/03/18/2/" title="сравнение переводов, параллельные ссылки">2</a></sup> Isroil xalqiga shunday dedi: “Men Egangiz Xudoman.</div>
  <div id="3"><sup><a href="https://www.kitobook.com/compare/book/03/18/3/" title="сравнение переводов, параллельные ссылки">3</a></sup> Sizlar yashab yurgan Misr xalqining odatlariga va Men sizlarni olib borayotgan Kan’on yurtidagi xalqlarning odatlariga taqlid qilmanglar. Ularning udumlariga ergashmanglar.</div>
  <div id="4"><sup><a href="https://www.kitobook.com/compare/book/03/18/4/" title="сравнение переводов, параллельные ссылки">4</a></sup> Faqat Mening qonunlarimga itoat etinglar, qoidalarimni bitta qoldirmay bajaringlar. Zotan Men Egangiz Xudoman.</div>
  <div id="5"><sup><a href="https://www.kitobook.com/compare/book/03/18/5/" title="сравнение переводов, параллельные ссылки">5</a></sup> Qonun– qoidalarimga amal qilinglar. Ularga rioya qilgan odam hayotdan bahramand bo‘lar. Men Egangizman.</div>
  <div id="6"><sup><a href="https://www.kitobook.com/compare/book/03/18/6/" title="сравнение переводов, параллельные ссылки">6</a></sup> Tug‘ishgan yaqin qarindoshingiz bilan yotmang. Men Egangizman.</div>
  <div id="7"><sup><a href="https://www.kitobook.com/compare/book/03/18/7/" title="сравнение переводов, параллельные ссылки">7</a></sup> Onangiz bilan yotib, otangizning sha’niga dog‘ tushirmang. U onangiz bo‘lgani uchun u bilan yotmang.</div>
  <div id="8"><sup><a href="https://www.kitobook.com/compare/book/03/18/8/" title="сравнение переводов, параллельные ссылки">8</a></sup> Otangizning xotini bilan yotmang, bunday qilib otangizning sha’niga dog‘ tushirmang.</div>
  <div id="9"><sup><a href="https://www.kitobook.com/compare/book/03/18/9/" title="сравнение переводов, параллельные ссылки">9</a></sup> Tug‘ishgan yoki o‘gay opa–singlingiz bilan yotmang. U otangizning qizi yoki onangizning qizi bo‘lishidan qat’iy nazar, siz bilan bir uyda katta bo‘lgan yoki boshqa joyda o‘sganidan qat’iy nazar, u bilan yotmang.</div>
  <div id="10"><sup><a href="https://www.kitobook.com/compare/book/03/18/10/" title="сравнение переводов, параллельные ссылки">10</a></sup> O‘z nevarangiz — o‘g‘lingizning qizi yoki qizingizning qizi bilan yotmang. Bunday qilib o‘z sha’ningizga dog‘ tushirmang.</div>
  <div id="11"><sup><a href="https://www.kitobook.com/compare/book/03/18/11/" title="сравнение переводов, параллельные ссылки">11</a></sup> Otangizdan tug‘ilgan, o‘gay onangizning qizi bilan yotmang, chunki u sizning o‘gay singlingizdir.</div>
  <div id="12"><sup><a href="https://www.kitobook.com/compare/book/03/18/12/" title="сравнение переводов, параллельные ссылки">12</a></sup> Ammangiz bilan yotmang, chunki u otangizning jigaridir.</div>
  <div id="13"><sup><a href="https://www.kitobook.com/compare/book/03/18/13/" title="сравнение переводов, параллельные ссылки">13</a></sup> Xolangiz bilan yotmang, chunki u onangizning jigaridir.</div>
  <div id="14"><sup><a href="https://www.kitobook.com/compare/book/03/18/14/" title="сравнение переводов, параллельные ссылки">14</a></sup> Amakingizning sha’niga dog‘ tushirib, uning xotini bilan yotmang. Axir, u sizning kelin oyingizdir.</div>
  <div id="15"><sup><a href="https://www.kitobook.com/compare/book/03/18/15/" title="сравнение переводов, параллельные ссылки">15</a></sup> Keliningiz bilan yotmang. U o‘g‘lingizning xotinidir.</div>
  <div id="16"><sup><a href="https://www.kitobook.com/compare/book/03/18/16/" title="сравнение переводов, параллельные ссылки">16</a></sup> Aka–ukangizning xotini bilan yotmang. Bunday qilib akangizning sha’niga dog‘ tushirmang.</div>
  <div id="17"><sup><a href="https://www.kitobook.com/compare/book/03/18/17/" title="сравнение переводов, параллельные ссылки">17</a></sup> Siz biror ayol bilan yotgan bo‘lsangiz, o‘sha ayolning qizi yoki qiz nevarasi bilan yotmang. U o‘g‘lining qizi yoki qizining qizi bo‘lishidan qat’iy nazar, u bilan yotmang, ular qondoshdir. Bunday qilish buzuqlikdir.</div>
  <div id="18"><sup><a href="https://www.kitobook.com/compare/book/03/18/18/" title="сравнение переводов, параллельные ссылки">18</a></sup> Xotiningizning singlisini xotiningizga kundosh qilmang. Xotiningiz tirik ekan, uning singlisi bilan yotmang.</div>
  <div id="19"><sup><a href="https://www.kitobook.com/compare/book/03/18/19/" title="сравнение переводов, параллельные ссылки">19</a></sup> Hayz ko‘rib harom bo‘lgan ayol bilan yotmang.</div>
  <div id="20"><sup><a href="https://www.kitobook.com/compare/book/03/18/20/" title="сравнение переводов, параллельные ссылки">20</a></sup> Qo‘shningizning xotini bilan jinsiy aloqa qilib, o‘zingizni bulg‘amang.</div>
  <div id="21"><sup><a href="https://www.kitobook.com/compare/book/03/18/21/" title="сравнение переводов, параллельные ссылки">21</a></sup> Bolalaringizning birortasini Mo‘laxgaqurbonlik qilib, Men, Xudoyingizni badnom qilmang. Men Egangizman.</div>
  <div id="22"><sup><a href="https://www.kitobook.com/compare/book/03/18/22/" title="сравнение переводов, параллельные ссылки">22</a></sup> Ayol bilan yotganday, erkak kishi bilan yotmang. Bu jirkanchdir.</div>
  <div id="23"><sup><a href="https://www.kitobook.com/compare/book/03/18/23/" title="сравнение переводов, параллельные ссылки">23</a></sup> Hayvon bilan jinsiy aloqa qilib, o‘zingizni bulg‘amang. Ayol kishi ham o‘zini hayvonga qo‘yib berib, u bilan jinsiy aloqa qilmasin. Bu Xudo yaratgan tartibning buzilishidir.</div>
  <div id="24"><sup><a href="https://www.kitobook.com/compare/book/03/18/24/" title="сравнение переводов, параллельные ссылки">24</a></sup> Bunday ishlar qilib o‘zingizni bulg‘amang. Men oldingizdan haydayotgan xalqlar ana shunday ishlari tufayli bulg‘angan edilar.</div>
  <div id="25"><sup><a href="https://www.kitobook.com/compare/book/03/18/25/" title="сравнение переводов, параллельные ссылки">25</a></sup> Natijada butun yurt harom bo‘lib ketdi. Men yurtni jazoladim, yurt esa u yerdagi xalqlarni qusib yubordi.</div>
  <div id="26"><sup><a href="https://www.kitobook.com/compare/book/03/18/26/" title="сравнение переводов, параллельные ссылки">26</a></sup> Sizlar Mening qonun–qoidalarimga rioya qilinglar. Isroil xalqidan bo‘lganlar va orangizda yashayotgan musofirlar bunday jirkanch ishlarni qilmasin.</div>
  <div id="27"><sup><a href="https://www.kitobook.com/compare/book/03/18/27/" title="сравнение переводов, параллельные ссылки">27</a></sup> Zotan sizlardan oldin mana shu yurtda yashagan xalqlar bu jirkanch ishlarning hammasini qilib, yurtni bulg‘agan edilar.</div>
  <div id="28"><sup><a href="https://www.kitobook.com/compare/book/03/18/28/" title="сравнение переводов, параллельные ссылки">28</a></sup> Agar sizlar ham yurtni bulg‘asangiz, bu yurt oldingi xalqlarni qusib yuborganday sizlarni ham qusib yuboradi.</div>
  <div id="29"><sup><a href="https://www.kitobook.com/compare/book/03/18/29/" title="сравнение переводов, параллельные ссылки">29</a></sup> Bunday jirkanch ishni qilgan har qanday odam xalq orasidan yo‘q qilinsin.</div>
  <div id="30"><sup><a href="https://www.kitobook.com/compare/book/03/18/30/" title="сравнение переводов, параллельные ссылки">30</a></sup> Xullas, talablarimni bajaringlar. Sizlardan oldin bu yurtda qilingan jirkanch ishlarni qilib, o‘zingizni bulg‘amanglar. Zotan Men Egangiz Xudoman.”</div>
</div>