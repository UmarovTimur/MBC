<div itemprop="articleBody" class="text">
  <div id="1"><sup><a href="https://www.kitobook.com/compare/book/03/12/1/" title="сравнение переводов, параллельные ссылки">1</a></sup> Egamiz Muso orqali</div>
  <div id="2"><sup><a href="https://www.kitobook.com/compare/book/03/12/2/" title="сравнение переводов, параллельные ссылки">2</a></sup> Isroil xalqiga quyidagi qoidalarni berdi: agar ayol homilador bo‘lib, o‘g‘il tug‘sa, u ayol yetti kun harom hisoblanadi, hayz ko‘rgan kunlaridagi kabi harom bo‘ladi.</div>
  <div id="3"><sup><a href="https://www.kitobook.com/compare/book/03/12/3/" title="сравнение переводов, параллельные ссылки">3</a></sup> Sakkizinchi kuni esa o‘g‘il chaqaloq sunnat qilinsin.</div>
  <div id="4"><sup><a href="https://www.kitobook.com/compare/book/03/12/4/" title="сравнение переводов, параллельные ссылки">4</a></sup> Ayolning qondan tozalanish muddati o‘ttiz uch kun bo‘lsin. Bu muddat tugamaguncha u birorta muqaddas narsaga tegmasligi va Muqaddas chodirga kirmasligi lozim.</div>
  <div id="5"><sup><a href="https://www.kitobook.com/compare/book/03/12/5/" title="сравнение переводов, параллельные ссылки">5</a></sup> Agar ayol qiz tug‘sa, u hayz ko‘rgandagi kabi, ikki hafta davomida harom hisoblanadi. U oltmish olti kundan keyingina qon ketishidan poklanadi.</div>
  <div id="6"><sup><a href="https://www.kitobook.com/compare/book/03/12/6/" title="сравнение переводов, параллельные ссылки">6</a></sup> O‘g‘il yoki qiz ko‘rgan ayolning tozalanish muddati tugagach, u kuydiriladigan qurbonlik qilishga bir yoshli qo‘zini va gunoh qurbonligi qilishga musichani yoki kaptarni Uchrashuv chodiri kiraverishiga olib kelib, ruhoniyga bersin.</div>
  <div id="7"><sup><a href="https://www.kitobook.com/compare/book/03/12/7/" title="сравнение переводов, параллельные ссылки">7</a></sup> Ruhoniy Egamizning oldida qurbonliklarni keltirsin, shu yo‘sin ayolni nopokliklaridan poklasin. Shundan so‘ng ayol qon ketishidan poklanadi. O‘g‘il yoki qiz ko‘rgan ayol uchun qonun shudir.</div>
  <div id="8"><sup><a href="https://www.kitobook.com/compare/book/03/12/8/" title="сравнение переводов, параллельные ссылки">8</a></sup> Bordi–yu, qo‘zini qurbonlik qilishga ayolning qurbi yetmasa, u ikkita kaptar yoki ikkita musichani olib kelsin. Ruhoniy birini kuydiriladigan qurbonlik, ikkinchisini gunoh qurbonligi qilsin, shu yo‘sin ayolni nopokliklaridan poklasin. Shunda ayol pok bo‘ladi.</div>
</div>