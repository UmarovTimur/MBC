<div itemprop="articleBody" class="text">
  <div id="1"><sup><a href="https://www.kitobook.com/compare/book/03/06/1/" title="сравнение переводов, параллельные ссылки">1</a></sup> Egamiz Musoga quyidagi qoidalarni berdi:</div>
  <div id="2"><sup><a href="https://www.kitobook.com/compare/book/03/06/2/" title="сравнение переводов, параллельные ссылки">2</a></sup> agar birortangiz Egamizga xiyonat qilsangiz, ya’ni sizga omonatga berilgan yoki garovga qo‘yilgan narsa haqida qo‘shningizni aldasangiz, yoki qo‘shningizning biror narsasini o‘g‘irlasangiz, yoki tovlamachilik qilsangiz,</div>
  <div id="3"><sup><a href="https://www.kitobook.com/compare/book/03/06/3/" title="сравнение переводов, параллельные ссылки">3</a></sup> yoki yo‘qolgan narsani topib olib, topmadim, deb aytsangiz, yoki qasam ichib turib yolg‘on guvohlik bersangiz, siz gunoh qilgan bo‘lasiz.</div>
  <div id="4"><sup><a href="https://www.kitobook.com/compare/book/03/06/4/" title="сравнение переводов, параллельные ссылки">4</a></sup> Gunoh qilib, aybingizni tan olganingizdan keyin o‘g‘irlagan, tovlamachilik qilib qo‘lga kiritgan, omonatga berilgan, topib olgan,</div>
  <div id="5"><sup><a href="https://www.kitobook.com/compare/book/03/06/5/" title="сравнение переводов, параллельные ссылки">5</a></sup> yolg‘on qasam ichib o‘zingizga olib qolgan har qanday narsani egasiga qaytarib bering. Ustiga o‘sha narsaning beshdan bir qismi qiymatini ham qo‘shib bering.</div>
  <div id="6"><sup><a href="https://www.kitobook.com/compare/book/03/06/6/" title="сравнение переводов, параллельные ссылки">6</a></sup> Bundan tashqari, ayb qurbonligi uchun Egamizga nuqsonsiz bir qo‘chqorni yoki qo‘chqorning qiymatiga ko‘ra kumushni olib keling.</div>
  <div id="7"><sup><a href="https://www.kitobook.com/compare/book/03/06/7/" title="сравнение переводов, параллельные ссылки">7</a></sup> Ruhoniy Egamiz oldida sizni gunohdan poklaydi, shunda qilgan har qanday aybingiz kechiriladi.</div>
  <div id="8"><sup><a href="https://www.kitobook.com/compare/book/03/06/8/" title="сравнение переводов, параллельные ссылки">8</a></sup> Egamiz Muso orqali</div>
  <div id="9"><sup><a href="https://www.kitobook.com/compare/book/03/06/9/" title="сравнение переводов, параллельные ссылки">9</a></sup> Horun va uning o‘g‘illariga kuydiriladigan qurbonlikka oid quyidagi qoidalarni berdi: kuydiriladigan qurbonlikqurbongoh ustida tun bo‘yi, ertalabgacha qolsin. Qurbongoh ustidagi olov doim yonib tursin.</div>
  <div id="10"><sup><a href="https://www.kitobook.com/compare/book/03/06/10/" title="сравнение переводов, параллельные ссылки">10</a></sup> Ertasi kuni ertalab ruhoniy zig‘ir matosidan tikilgan libos va ichidan ishtonni kiysin. So‘ng kuydirilgan qurbonlikning kulini qurbongoh ustidan yig‘ishtirib olsin. Kulni qurbongohning yoniga tashlasin.</div>
  <div id="11"><sup><a href="https://www.kitobook.com/compare/book/03/06/11/" title="сравнение переводов, параллельные ссылки">11</a></sup> Keyin ustidagi liboslarni yechib, boshqa liboslarni kiysin. Kulni qarorgohdan tashqaridagi halol joyga olib chiqib tashlasin.</div>
  <div id="12"><sup><a href="https://www.kitobook.com/compare/book/03/06/12/" title="сравнение переводов, параллельные ссылки">12</a></sup> Qurbongohdagi olov o‘chmay doim yonib turishi shart. Har kuni ertalab ruhoniy olovga o‘tin tashlab, uning ustiga kuydiriladigan qurbonlikni qo‘ysin. Tinchlik qurbonligining yog‘ini ham o‘sha olovda kuydirsin.</div>
  <div id="13"><sup><a href="https://www.kitobook.com/compare/book/03/06/13/" title="сравнение переводов, параллельные ссылки">13</a></sup> Qurbongohdagi olov zinhor o‘chmasin, u muttasil yonib tursin.”</div>
  <div id="14"><sup><a href="https://www.kitobook.com/compare/book/03/06/14/" title="сравнение переводов, параллельные ссылки">14</a></sup> Don nazr qilganda quyidagi qoidaga rioya qilinsin: Horunning o‘g‘illari don nazrini qurbongoh oldiga olib kelishsin.</div>
  <div id="15"><sup><a href="https://www.kitobook.com/compare/book/03/06/15/" title="сравнение переводов, параллельные ссылки">15</a></sup> Ruhoniy zaytun moyi qo‘shilgan sifatli unning bir hovuchini va ustidagi xushbo‘y tutatqining hammasini olib, qurbongoh ustida kuydirsin. Bunday qilish unning hammasi Xudoga tegishli ekanini bildiradi. Bu nazrdan Egamizga yoqimli hid boradi.</div>
  <div id="16"><sup><a href="https://www.kitobook.com/compare/book/03/06/16/" title="сравнение переводов, параллельные ссылки">16</a></sup> Unning qolganidan xamirturushsiz nonlar yopilsin. Horun va uning o‘g‘illari bu nonlarni muqaddas joyda yesinlar. Nonlar Uchrashuv chodirining hovlisida tanovul qilinishi lozim.</div>
  <div id="17"><sup><a href="https://www.kitobook.com/compare/book/03/06/17/" title="сравнение переводов, параллельные ссылки">17</a></sup> Unga xamirturush qo‘shilmasin. Egamizga atab, olovda kuydiriladigan nazrlardan ularga beriladigan ulush shudir. U gunoh qurbonligi va ayb qurbonligi singari g‘oyat muqaddasdir.</div>
  <div id="18"><sup><a href="https://www.kitobook.com/compare/book/03/06/18/" title="сравнение переводов, параллельные ссылки">18</a></sup> Horunning naslidan bo‘lgan har bir erkak zoti bu nazrdan yesa bo‘ladi. Egamizga atab, olovda kuydiriladigan nazrlardan Horunning nasliga avlodlar osha berilgan doimiy ulush shudir. Bu nazrga tekkan har qanday narsa muqaddas bo‘ladi.”</div>
  <div id="19"><sup><a href="https://www.kitobook.com/compare/book/03/06/19/" title="сравнение переводов, параллельные ссылки">19</a></sup> Egamiz Muso orqali yana quyidagi qoidalarni berdi:</div>
  <div id="20"><sup><a href="https://www.kitobook.com/compare/book/03/06/20/" title="сравнение переводов, параллельные ссылки">20</a></sup> Horun va uning o‘g‘illari ruhoniylikka tayinlangan kuni Egamizga don nazrini keltirishsin. Bu nazrning miqdori kundalik nazrday to‘rt kosa sifatli undan tashkil topsin. Unning ikki kosasi ertalab, ikki kosasi kechqurun nazr qilinsin.</div>
  <div id="21"><sup><a href="https://www.kitobook.com/compare/book/03/06/21/" title="сравнение переводов, параллельные ссылки">21</a></sup> Undan zaytunmoyiga xamir qorilsin, so‘ng tovada qovurilsin. Qovurilgan xamir moyga yaxshilab bo‘ktirilgan bo‘lsin, uni burdalab Egamizga nazr qiling. Bu nazrdan Egamizga yoqimli hid boradi.</div>
  <div id="22"><sup><a href="https://www.kitobook.com/compare/book/03/06/22/" title="сравнение переводов, параллельные ссылки">22</a></sup> Boshiga moy surtilib, ruhoniylikka tayinlanadigan Horunning o‘g‘li bu nazrni tayyorlasin. Bu turdagi nazr har bir ruhoniylikka tayinlash marosimida Egamizga keltirilsin. Nazrni butunligicha kuydirish lozim.</div>
  <div id="23"><sup><a href="https://www.kitobook.com/compare/book/03/06/23/" title="сравнение переводов, параллельные ссылки">23</a></sup> Xullas, ruhoniy keltirgan har qanday don nazri butunligicha kuydirilsin, uni yeyish mumkin emas.</div>
  <div id="24"><sup><a href="https://www.kitobook.com/compare/book/03/06/24/" title="сравнение переводов, параллельные ссылки">24</a></sup> Egamiz Muso orqali</div>
  <div id="25"><sup><a href="https://www.kitobook.com/compare/book/03/06/25/" title="сравнение переводов, параллельные ссылки">25</a></sup> Horun va uning o‘g‘illariga gunoh qurbonligiga oid quyidagi qoidalarni berdi: gunoh qurbonligi qilinadigan jonivor Egamizning oldida, kuydiriladigan qurbonlik bo‘g‘izlanadigan joyda bo‘g‘izlansin. Bu g‘oyat muqaddas qurbonlikdir.</div>
  <div id="26"><sup><a href="https://www.kitobook.com/compare/book/03/06/26/" title="сравнение переводов, параллельные ссылки">26</a></sup> Gunoh qurbonligini keltirgan ruhoniy qurbonlik go‘shtidan tanovul qilsin. Qurbonlik go‘shti muqaddas joyda, ya’ni Uchrashuv chodirining hovlisida yeyilishi lozim.</div>
  <div id="27"><sup><a href="https://www.kitobook.com/compare/book/03/06/27/" title="сравнение переводов, параллельные ссылки">27</a></sup> Qurbonlik go‘shtiga tekkan har qanday narsa muqaddas bo‘ladi. Agar qurbonlikning qoni kiyimga sachrasa, kiyim muqaddas joyda yuvilsin.</div>
  <div id="28"><sup><a href="https://www.kitobook.com/compare/book/03/06/28/" title="сравнение переводов, параллельные ссылки">28</a></sup> Go‘sht pishirilgan sopol idish sindirilsin. Bordi– yu, go‘sht bronza qozonda pishirilgan bo‘lsa, qozonni ishqalab yuvish lozim.</div>
  <div id="29"><sup><a href="https://www.kitobook.com/compare/book/03/06/29/" title="сравнение переводов, параллельные ссылки">29</a></sup> Ruhoniylar urug‘iga mansub har bir erkak zoti bu qurbonlik go‘shtidan tanovul qilsa bo‘ladi. Bu qurbonlik g‘oyat muqaddasdir.</div>
  <div id="30"><sup><a href="https://www.kitobook.com/compare/book/03/06/30/" title="сравнение переводов, параллельные ссылки">30</a></sup> Bordi–yu, gunoh qurbonligining qoni Uchrashuv chodirining ichiga, gunohdan poklash uchun Muqaddas xonaga olib kirilsa, bunday qurbonlik go‘shtini tanovul qilish mumkin emas. Uni butunligicha kuydirish lozim.</div>
</div>