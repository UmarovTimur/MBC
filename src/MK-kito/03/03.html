<div itemprop="articleBody" class="text">
  <div id="1"><sup><a href="https://www.kitobook.com/compare/book/03/03/1/" title="сравнение переводов, параллельные ссылки">1</a></sup> Agar podangizdagi birorta hayvonni tinchlik qurbonligi qilmoqchi bo‘lsangiz, nuqsonsiz sigir yoki buqani Egamiz oldiga olib keling.</div>
  <div id="2"><sup><a href="https://www.kitobook.com/compare/book/03/03/2/" title="сравнение переводов, параллельные ссылки">2</a></sup> Qo‘lingizni qurbonlikning boshiga qo‘ying, so‘ng uni Uchrashuv chodirining kiraverishida so‘ying. Horunning ruhoniy o‘g‘illari qurbonlikning qonini qurbongohning to‘rtta yon tomoniga sepib chiqishsin.</div>
  <div id="3"><sup><a href="https://www.kitobook.com/compare/book/03/03/3/" title="сравнение переводов, параллельные ссылки">3</a></sup> Siz tinchlik qurbonligining quyidagi qismlarini olovda kuydirib, Egamizganazr qiling: ichak–chovoqlarini qoplab turgan yog‘larni, hamma charvini,</div>
  <div id="4"><sup><a href="https://www.kitobook.com/compare/book/03/03/4/" title="сравнение переводов, параллельные ссылки">4</a></sup> ikkala buyrakni, buyrak atrofidagi yog‘larini va jigarning a’lo qismini. Jigarning a’lo qismi buyraklar bilan birga ajratib olingan bo‘lishi lozim.</div>
  <div id="5"><sup><a href="https://www.kitobook.com/compare/book/03/03/5/" title="сравнение переводов, параллельные ссылки">5</a></sup> So‘ng Horunning o‘g‘illari bularni qurbongohda, yonib turgan o‘tin ustidagi kuydiriladigan qurbonlik bilan birga kuydirsinlar. Olovda kuydirilgan bu qurbonlikdan Egamizga yoqimli hid boradi.</div>
  <div id="6"><sup><a href="https://www.kitobook.com/compare/book/03/03/6/" title="сравнение переводов, параллельные ссылки">6</a></sup> Agar Egamizga suruvingizdagi hayvonni tinchlik qurbonligi qilmoqchi bo‘lsangiz, nuqsonsiz urg‘ochi yoki erkak jonivorni olib keling.</div>
  <div id="7"><sup><a href="https://www.kitobook.com/compare/book/03/03/7/" title="сравнение переводов, параллельные ссылки">7</a></sup> Qo‘yni qurbonlik qilmoqchi bo‘lsangiz, uni Egamiz oldiga olib kelib,</div>
  <div id="8"><sup><a href="https://www.kitobook.com/compare/book/03/03/8/" title="сравнение переводов, параллельные ссылки">8</a></sup> qo‘lingizni qurbonlikning boshiga qo‘ying. So‘ng uni Uchrashuv chodiri oldida so‘ying. Horunning o‘g‘illari qurbonlikning qonini qurbongohning to‘rtta yon tomoniga sepib chiqishsin.</div>
  <div id="9"><sup><a href="https://www.kitobook.com/compare/book/03/03/9/" title="сравнение переводов, параллельные ссылки">9</a></sup> Siz tinchlik qurbonligining quyidagi qismlarini olovda kuydirib, Egamizga nazr qiling: dumg‘azadan boshlab kesib olingan dumbasini, ichak– chovoqlarini qoplab turgan yog‘larni, hamma charvini,</div>
  <div id="10"><sup><a href="https://www.kitobook.com/compare/book/03/03/10/" title="сравнение переводов, параллельные ссылки">10</a></sup> ikkala buyrakni, buyrak atrofidagi yog‘larini va jigarning a’lo qismini. Jigarning a’lo qismi buyraklar bilan birga ajratib olingan bo‘lishi lozim.</div>
  <div id="11"><sup><a href="https://www.kitobook.com/compare/book/03/03/11/" title="сравнение переводов, параллельные ссылки">11</a></sup> Ruhoniy bularni taom nazri sifatida qurbongoh ustida kuydirsin. Egamizga keltirilib, olovda kuydiriladigan qurbonlik shudir.</div>
  <div id="12"><sup><a href="https://www.kitobook.com/compare/book/03/03/12/" title="сравнение переводов, параллельные ссылки">12</a></sup> Agar Egamizga echkini qurbonlik qilmoqchi bo‘lsangiz, uni Egamizning oldiga olib keling.</div>
  <div id="13"><sup><a href="https://www.kitobook.com/compare/book/03/03/13/" title="сравнение переводов, параллельные ссылки">13</a></sup> Qo‘lingizni echkining boshiga qo‘yib, uni Uchrashuv chodiri oldida so‘ying. So‘ng Horunning o‘g‘illari echkining qonini qurbongohning to‘rtta yon tomoniga sepib chiqishsin.</div>
  <div id="14"><sup><a href="https://www.kitobook.com/compare/book/03/03/14/" title="сравнение переводов, параллельные ссылки">14</a></sup> Siz qurbonlikning quyidagi qismlarini olovda kuydirib Egamizga nazr qiling: ichak– chovoqlarini qoplab turgan yog‘larni, hamma charvini,</div>
  <div id="15"><sup><a href="https://www.kitobook.com/compare/book/03/03/15/" title="сравнение переводов, параллельные ссылки">15</a></sup> ikkala buyrakni, buyrak atrofidagi yog‘larini va jigarning a’lo qismini. Jigarning a’lo qismi buyraklar bilan birga ajratib olingan bo‘lishi lozim.</div>
  <div id="16"><sup><a href="https://www.kitobook.com/compare/book/03/03/16/" title="сравнение переводов, параллельные ссылки">16</a></sup> So‘ng ruhoniy bularning hammasini taom nazri sifatida qurbongoh ustida kuydirsin. Olovda kuydirilgan bu qurbonlikdan Egamizga yoqimli hid boradi. Yog‘ning hammasi Egamizga tegishlidir.</div>
  <div id="17"><sup><a href="https://www.kitobook.com/compare/book/03/03/17/" title="сравнение переводов, параллельные ссылки">17</a></sup> Yog‘ va qonni tanovul qilmang. Qayerda yashashingizdan qat’iy nazar, butun avlodingiz bu qonunga doimo rioya qilsin.</div>
</div>