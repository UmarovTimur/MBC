<div itemprop="articleBody" class="text">
  <div id="1"><sup><a href="https://www.kitobook.com/compare/book/03/13/1/" title="сравнение переводов, параллельные ссылки">1</a></sup> Muso va Horunga Egamiz quyidagi qonunlarni berdi:</div>
  <div id="2"><sup><a href="https://www.kitobook.com/compare/book/03/13/2/" title="сравнение переводов, параллельные ссылки">2</a></sup> agar birortasining badanida teri kasalligiga aylanishi mumkin bo‘lgan shish, toshma yoki dog‘ paydo bo‘lsa, o‘sha odamni ruhoniy Horun yoki uning o‘g‘illaridan biri huzuriga olib keling.</div>
  <div id="3"><sup><a href="https://www.kitobook.com/compare/book/03/13/3/" title="сравнение переводов, параллельные ссылки">3</a></sup> Ruhoniy badandagi yarani ko‘rsin. Agar yara ustidagi tuklar oqargan va yara teri ostiga o‘tgan bo‘lsa, bu teri kasalligidir. Ruhoniy yarani ko‘rib bo‘lishi bilanoq o‘sha odamni, harom, deb e’lon qilsin.</div>
  <div id="4"><sup><a href="https://www.kitobook.com/compare/book/03/13/4/" title="сравнение переводов, параллельные ссылки">4</a></sup> Bordi–yu, odamning badanida oq dog‘ bo‘lib, teri ostiga o‘tmagan bo‘lsa va dog‘ ustidagi tuklar oqarmagan bo‘lsa, ruhoniy kasallangan odamni yetti kunga yolg‘izlatib qo‘ysin.</div>
  <div id="5"><sup><a href="https://www.kitobook.com/compare/book/03/13/5/" title="сравнение переводов, параллельные ссылки">5</a></sup> Yettinchi kuni ruhoniy yana o‘sha odamni ko‘rsin. Agar yara o‘zgarmagan bo‘lsa va atrofidagi teriga yoyilmagan bo‘lsa, ruhoniy o‘sha odamni yana yetti kunga yolg‘izlatib qo‘ysin.</div>
  <div id="6"><sup><a href="https://www.kitobook.com/compare/book/03/13/6/" title="сравнение переводов, параллельные ссылки">6</a></sup> Yettinchi kuni ruhoniy uni yana ko‘rsin. Agar yara tuzala boshlagan bo‘lib, atrofidagi teriga yoyilmagan bo‘lsa, ruhoniy u odamni pok deb e’lon qilsin. Bu toshmadir. U odam kiyimlarni yuvsin va u pok bo‘ladi.</div>
  <div id="7"><sup><a href="https://www.kitobook.com/compare/book/03/13/7/" title="сравнение переводов, параллельные ссылки">7</a></sup> Bordi–yu, ruhoniy tekshirib, pok deb e’lon qilgan o‘sha odamning terisidagi toshmasi yoyilib ketsa, u qaytadan ruhoniyga ko‘rinsin.</div>
  <div id="8"><sup><a href="https://www.kitobook.com/compare/book/03/13/8/" title="сравнение переводов, параллельные ссылки">8</a></sup> Ruhoniy kasalni yana tekshirsin. Agar toshma teriga yoyilgan bo‘lsa, ruhoniy u odamni harom, deb e’lon qilsin. Bu teri kasalligidir.</div>
  <div id="9"><sup><a href="https://www.kitobook.com/compare/book/03/13/9/" title="сравнение переводов, параллельные ссылки">9</a></sup> Agar odam teri kasalligiga chalinsa, uni ruhoniy huzuriga olib keling.</div>
  <div id="10"><sup><a href="https://www.kitobook.com/compare/book/03/13/10/" title="сравнение переводов, параллельные ссылки">10</a></sup> Ruhoniy uni tekshirsin. Agar teri ustida oq shish paydo bo‘lgan bo‘lib, shish ustidagi tuklar oqargan bo‘lsa va ochiq yara hosil bo‘lgan bo‘lsa,</div>
  <div id="11"><sup><a href="https://www.kitobook.com/compare/book/03/13/11/" title="сравнение переводов, параллельные ссылки">11</a></sup> bu tuzalmas teri kasalligidir. Ruhoniy u odamni harom deb e’lon qilsin, uni yolg‘izlatib o‘tirmasin, chunki uning haromligi oydindir.</div>
  <div id="12"><sup><a href="https://www.kitobook.com/compare/book/03/13/12/" title="сравнение переводов, параллельные ссылки">12</a></sup> Bordi–yu, teridagi toshma odamning butun tanasini boshdan–oyoq qoplab olsa,</div>
  <div id="13"><sup><a href="https://www.kitobook.com/compare/book/03/13/13/" title="сравнение переводов, параллельные ссылки">13</a></sup> ruhoniy uni tekshirsin. Agar toshma butun tanaga yoyilgan bo‘lsa, ruhoniy uni pok deb e’lon qilsin. Hamma teri birday oqargani uchun, bunday odam pok hisoblanadi.</div>
  <div id="14"><sup><a href="https://www.kitobook.com/compare/book/03/13/14/" title="сравнение переводов, параллельные ссылки">14</a></sup> Bordi–yu, uning badanida ochiq yara hosil bo‘lsa, o‘sha odam harom hisoblanadi.</div>
  <div id="15"><sup><a href="https://www.kitobook.com/compare/book/03/13/15/" title="сравнение переводов, параллельные ссылки">15</a></sup> Ruhoniy ochiq yarani ko‘rsin va u odamni harom deb e’lon qilsin. Ochiq yara haromdir, bu teri kasalligining belgisidir.</div>
  <div id="16"><sup><a href="https://www.kitobook.com/compare/book/03/13/16/" title="сравнение переводов, параллельные ссылки">16</a></sup> Lekin ochiq yara tuzalib, oqarsa o‘sha odam ruhoniyning oldiga kelsin.</div>
  <div id="17"><sup><a href="https://www.kitobook.com/compare/book/03/13/17/" title="сравнение переводов, параллельные ссылки">17</a></sup> Ruhoniy uni ko‘rsin. Agar yara haqiqatan ham oqargan bo‘lsa, ruhoniy kasal odamni pok deb e’lon qilsin. Shunda u pok bo‘ladi.</div>
  <div id="18"><sup><a href="https://www.kitobook.com/compare/book/03/13/18/" title="сравнение переводов, параллельные ссылки">18</a></sup> Agar birortasining badaniga chipqon chiqib, bitgan bo‘lsa–yu,</div>
  <div id="19"><sup><a href="https://www.kitobook.com/compare/book/03/13/19/" title="сравнение переводов, параллельные ссылки">19</a></sup> lekin chipqon o‘rnida oq shish yoki qizg‘ish–oq dog‘ paydo bo‘lsa, u odam ruhoniyga ko‘rinsin.</div>
  <div id="20"><sup><a href="https://www.kitobook.com/compare/book/03/13/20/" title="сравнение переводов, параллельные ссылки">20</a></sup> Ruhoniy uni ko‘rsin. Agar dog‘ teri ostiga o‘tgan bo‘lsa va tuklari oqarib qolgan bo‘lsa, ruhoniy o‘sha odamni harom deb e’lon qilsin. Demak, chipqon o‘rnida teri kasalligi hosil bo‘lgan.</div>
  <div id="21"><sup><a href="https://www.kitobook.com/compare/book/03/13/21/" title="сравнение переводов, параллельные ссылки">21</a></sup> Lekin ruhoniy uni tekshirganda, dog‘ ustidagi tuklar oqarmagan, dog‘ terining ostiga o‘tmagan va tuzala boshlagan bo‘lsa, ruhoniy o‘sha odamni yetti kunga yolg‘izlatib qo‘ysin.</div>
  <div id="22"><sup><a href="https://www.kitobook.com/compare/book/03/13/22/" title="сравнение переводов, параллельные ссылки">22</a></sup> Agar dog‘ teriga yoyilib ketsa, ruhoniy u odamni harom deb e’lon qilsin. Bu teri kasalligidir.</div>
  <div id="23"><sup><a href="https://www.kitobook.com/compare/book/03/13/23/" title="сравнение переводов, параллельные ссылки">23</a></sup> Bordi–yu, dog‘ o‘zgarmasa va yoyilmasa, chipqonning chandig‘i bo‘ladi, xolos. Ruhoniy bu odamni pok deb e’lon qilsin.</div>
  <div id="24"><sup><a href="https://www.kitobook.com/compare/book/03/13/24/" title="сравнение переводов, параллельные ссылки">24</a></sup> Agar birortasi kuyib qolsa va kuygan joyining rangi o‘zgarib, qizg‘ish–oq yoki oppoq tusga kirsa,</div>
  <div id="25"><sup><a href="https://www.kitobook.com/compare/book/03/13/25/" title="сравнение переводов, параллельные ссылки">25</a></sup> ruhoniy kuygan joyni tekshirsin. Agar kuygan joy ustidagi tuklar oqarib qolgan bo‘lsa va dog‘ teri ostiga o‘tgan bo‘lsa, demak, kuygan joy o‘rnida teri kasalligi hosil bo‘lgan. Ruhoniy bu odamni harom, deb e’lon qilsin.</div>
  <div id="26"><sup><a href="https://www.kitobook.com/compare/book/03/13/26/" title="сравнение переводов, параллельные ссылки">26</a></sup> Lekin ruhoniy uni tekshirganda tuklar oqarmagan va dog‘ teri ostiga o‘tmagan bo‘lsa, buning ustiga dog‘ tuzala boshlagan bo‘lsa, ruhoniy u odamni yetti kunga yolg‘izlatib qo‘ysin.</div>
  <div id="27"><sup><a href="https://www.kitobook.com/compare/book/03/13/27/" title="сравнение переводов, параллельные ссылки">27</a></sup> Yettinchi kuni ruhoniy u odamni ko‘rsin. Agar dog‘ teriga yoyilgan bo‘lsa, ruhoniy u odamni harom deb e’lon qilsin. Bu teri kasalligidir.</div>
  <div id="28"><sup><a href="https://www.kitobook.com/compare/book/03/13/28/" title="сравнение переводов, параллельные ссылки">28</a></sup> Bordi–yu, dog‘ o‘zgarmasa va atrofdagi teriga yoyilmasa, buning ustiga tuzala boshlagan bo‘lsa, demak, bu kuyish natijasida paydo bo‘lgan shishdir. Ruhoniy u odamni pok deb e’lon qilsin. Bu kuygan joyning izidir.</div>
  <div id="29"><sup><a href="https://www.kitobook.com/compare/book/03/13/29/" title="сравнение переводов, параллельные ссылки">29</a></sup> Agar erkak yoki ayolning boshiga yo jag‘iga yara chiqsa,</div>
  <div id="30"><sup><a href="https://www.kitobook.com/compare/book/03/13/30/" title="сравнение переводов, параллельные ссылки">30</a></sup> ruhoniy yarani tekshirsin. Yara terining ostiga o‘tgan bo‘lsa va yara ustidagi tuklar sarg‘ayib, nimjon bo‘lib qolgan bo‘lsa, ruhoniy o‘sha erkak yoki ayolni harom deb e’lon qilsin. Demak, uning boshi yoki jag‘iga qichitma chiqqan, bu teri kasalligidir.</div>
  <div id="31"><sup><a href="https://www.kitobook.com/compare/book/03/13/31/" title="сравнение переводов, параллельные ссылки">31</a></sup> Agar ruhoniy qichitmani tekshirganda yara terining ostiga o‘tmagan bo‘lsa, lekin yaraning ustida sog‘lom tuklar bo‘lmasa, ruhoniy qichitmaga chalingan bu odamni yetti kunga yolg‘izlatib qo‘ysin.</div>
  <div id="32"><sup><a href="https://www.kitobook.com/compare/book/03/13/32/" title="сравнение переводов, параллельные ссылки">32</a></sup> Yettinchi kuni ruhoniy qichitmani yana ko‘rsin. Agar qichitma yoyilmagan bo‘lsa, uning ustida sarg‘ish tuklar bo‘lmasa, yara terining ostiga o‘tmagan bo‘lsa,</div>
  <div id="33"><sup><a href="https://www.kitobook.com/compare/book/03/13/33/" title="сравнение переводов, параллельные ссылки">33</a></sup> kasal odam hamma sochini qirsin, lekin qichitma bor joyiga tegmasin. So‘ng ruhoniy uni yana yetti kunga yolg‘izlatib qo‘ysin.</div>
  <div id="34"><sup><a href="https://www.kitobook.com/compare/book/03/13/34/" title="сравнение переводов, параллельные ссылки">34</a></sup> Yettinchi kuni ruhoniy qichitmani ko‘rsin. Agar qichitma yoyilmagan va terining ostiga o‘tmagan bo‘lsa, ruhoniy u odamni pok deb e’lon qilsin. U odam kiyimlarini yuvsin, shunda u pok bo‘ladi.</div>
  <div id="35"><sup><a href="https://www.kitobook.com/compare/book/03/13/35/" title="сравнение переводов, параллельные ссылки">35</a></sup> Bordi–yu, ruhoniy uni pok deb e’lon qilgandan keyin qichitma yoyilsa,</div>
  <div id="36"><sup><a href="https://www.kitobook.com/compare/book/03/13/36/" title="сравнение переводов, параллельные ссылки">36</a></sup> ruhoniy u odamni yana tekshirsin. Agar qichitma haqiqatan ham yoyilgan bo‘lsa, sarg‘ish tukni qidirishning hojati yo‘q. U odam haromdir.</div>
  <div id="37"><sup><a href="https://www.kitobook.com/compare/book/03/13/37/" title="сравнение переводов, параллельные ссылки">37</a></sup> Bordi–yu, ruhoniyning nazarida qichitma o‘zgarmagan bo‘lsa va uning ustida qora tuklar o‘sa boshlagan bo‘lsa, qichitma tuzalgan bo‘ladi. Ruhoniy u odamni pok deb e’lon qilsin.</div>
  <div id="38"><sup><a href="https://www.kitobook.com/compare/book/03/13/38/" title="сравнение переводов, параллельные ссылки">38</a></sup> Agar erkak yoki ayolning badanida oq dog‘lar paydo bo‘lsa,</div>
  <div id="39"><sup><a href="https://www.kitobook.com/compare/book/03/13/39/" title="сравнение переводов, параллельные ссылки">39</a></sup> ruhoniy o‘sha odamni tekshirsin. Agar bu dog‘lar ko‘rinar–ko‘rinmas oqishroq tusda bo‘lsa, bu bor–yo‘g‘i toshmadir. Bunday odam pokdir.</div>
  <div id="40"><sup><a href="https://www.kitobook.com/compare/book/03/13/40/" title="сравнение переводов, параллельные ссылки">40</a></sup> Agar odamning sochi to‘kilgan bo‘lsa, u odam kal, lekin pok hisoblanadi.</div>
  <div id="41"><sup><a href="https://www.kitobook.com/compare/book/03/13/41/" title="сравнение переводов, параллельные ссылки">41</a></sup> Boshning old tomonidagi va chakkalaridagi sochlari to‘kilgan bo‘lsa, u odam kal bo‘lgani bilan pok hisoblanadi.</div>
  <div id="42"><sup><a href="https://www.kitobook.com/compare/book/03/13/42/" title="сравнение переводов, параллельные ссылки">42</a></sup> Bordi–yu, boshning kal joyida qizg‘ish–oq dog‘ paydo bo‘lsa, bu teri kasalligidir.</div>
  <div id="43"><sup><a href="https://www.kitobook.com/compare/book/03/13/43/" title="сравнение переводов, параллельные ссылки">43</a></sup> Ruhoniy uni ko‘rsin. Agar shish haqiqatan teri kasalligi singari qizg‘ish–oq tusda bo‘lsa,</div>
  <div id="44"><sup><a href="https://www.kitobook.com/compare/book/03/13/44/" title="сравнение переводов, параллельные ссылки">44</a></sup> demak, odam kasallangan, u haromdir. Boshidagi yarasi tufayli ruhoniy uni harom deb e’lon qilsin.</div>
  <div id="45"><sup><a href="https://www.kitobook.com/compare/book/03/13/45/" title="сравнение переводов, параллельные ссылки">45</a></sup> Bunday yomon teri kasalliklaridan biriga chalingan odam kiyimlarini yirtsin, sochini to‘zsin, yuzining quyi qismini berkitsin. So‘ng: “Harom! Harom!” deb baqirsin.</div>
  <div id="46"><sup><a href="https://www.kitobook.com/compare/book/03/13/46/" title="сравнение переводов, параллельные ссылки">46</a></sup> U odam kasalligi davomida harom hisoblanadi. U alohida, qarorgohdan tashqarida yashasin.</div>
  <div id="47"><sup><a href="https://www.kitobook.com/compare/book/03/13/47/" title="сравнение переводов, параллельные ссылки">47</a></sup> Agar kiyimni mog‘or bossa, jun yoki zig‘ir matosidan tikilgan kiyimni,</div>
  <div id="48"><sup><a href="https://www.kitobook.com/compare/book/03/13/48/" title="сравнение переводов, параллельные ссылки">48</a></sup> jun yoki zig‘irdan to‘qilgan matoni, charmni yo charmdan yasalgan buyumni</div>
  <div id="49"><sup><a href="https://www.kitobook.com/compare/book/03/13/49/" title="сравнение переводов, параллельные ссылки">49</a></sup> bosgan o‘sha mog‘or ko‘kimtir yoki qizg‘ish rangda bo‘lsa, bu yoyiladigan zamburug‘dir, uni ruhoniyga ko‘rsatish lozim.</div>
  <div id="50"><sup><a href="https://www.kitobook.com/compare/book/03/13/50/" title="сравнение переводов, параллельные ссылки">50</a></sup> Ruhoniy mog‘orni tekshirsin, so‘ng zararlangan narsani yetti kunga olib qo‘ysin.</div>
  <div id="51"><sup><a href="https://www.kitobook.com/compare/book/03/13/51/" title="сравнение переводов, параллельные ссылки">51</a></sup> Yettinchi kuni ruhoniy uni yana ko‘rsin. Agar mog‘or kiyimga, to‘qilgan matoga yo charmdan yasalgan har qanday buyumga yoyilgan bo‘lsa, bu yoyiladigan zamburug‘dir. Zararlangan narsa harom hisoblanadi.</div>
  <div id="52"><sup><a href="https://www.kitobook.com/compare/book/03/13/52/" title="сравнение переводов, параллельные ссылки">52</a></sup> Ruhoniy o‘sha narsani kuydirsin. Buyum yoyiladigan zamburug‘ bilan zararlangani uchun uni kuydirib yuborish kerak.</div>
  <div id="53"><sup><a href="https://www.kitobook.com/compare/book/03/13/53/" title="сравнение переводов, параллельные ссылки">53</a></sup> Bordi–yu, mog‘or kiyimga, matoga yoki charmga yoyilmagan bo‘lsa,</div>
  <div id="54"><sup><a href="https://www.kitobook.com/compare/book/03/13/54/" title="сравнение переводов, параллельные ссылки">54</a></sup> ruhoniy zararlangan o‘sha narsani yuvdirsin. So‘ng uni yana yetti kunga olib qo‘ysin.</div>
  <div id="55"><sup><a href="https://www.kitobook.com/compare/book/03/13/55/" title="сравнение переводов, параллельные ссылки">55</a></sup> Ruhoniy yuvilgan o‘sha narsani yana tekshirsin. Agar mog‘orlagan joyning rangi o‘zgarmagan bo‘lsa, mog‘or yoyilmagan taqdirda ham harom hisoblanadi. Narsaning mog‘orlagan joyi ichki yoki tashqi tomonida bo‘lishidan qat’iy nazar, uni kuydirib yuboring.</div>
  <div id="56"><sup><a href="https://www.kitobook.com/compare/book/03/13/56/" title="сравнение переводов, параллельные ссылки">56</a></sup> Bordi–yu, ruhoniy yuvilgan narsani tekshirganda mog‘orning rangi o‘chgan bo‘lsa, ruhoniy kiyim, mato yoki charmdagi mog‘orlagan joyni yulib olsin.</div>
  <div id="57"><sup><a href="https://www.kitobook.com/compare/book/03/13/57/" title="сравнение переводов, параллельные ссылки">57</a></sup> Agar mog‘or o‘sha narsada yana paydo bo‘lsa, zamburug‘ yana ko‘payishni boshlagandir, narsaning egasi uni kuydirib yuborsin.</div>
  <div id="58"><sup><a href="https://www.kitobook.com/compare/book/03/13/58/" title="сравнение переводов, параллельные ссылки">58</a></sup> Bordi–yu, yuvilgandan keyin narsadagi mog‘or ketsa, uni ikkinchi marta yuving va u pok bo‘ladi.</div>
  <div id="59"><sup><a href="https://www.kitobook.com/compare/book/03/13/59/" title="сравнение переводов, параллельные ссылки">59</a></sup> Jun yoki zig‘ir matosidan tikilgan kiyimda, jun yoki zig‘irdan to‘qilgan matoda va charmdan yasalgan har qanday buyumda hosil bo‘lgan yoyiladigan zamburug‘ga oid qoidalar shulardan iboratdir. Bular sizlarga halolni haromdan ajrata olishingiz uchun xizmat qiladi.</div>
</div>